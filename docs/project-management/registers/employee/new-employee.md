---
title: Nuovo Dipendente
sidebar_position: 2
---

Questa finestra permette di inserire i dati di un nuovo **Dipendente**. I dati della parte superiore sono:

**Codice dipendente**: contiene il codice univoco del dipendente;

**Nome utente**: contiene l’utente del dipendente;

**Password**: contiene la password di accesso per l’utente;

**Operatore**: è possibile collegare un operatore all’anagrafica dipendente;

**Cognome**: contiene il cognome del dipendente;

**Nome**: contiene il nome del dipendente.

**Codice dipendente paghe**: codice che identifica il dipendente nella gestione paghe - fondamentale altrimenti il dipendente non verrà trovato nella ricerca per il calcolo dati paghe. Lo stesso codice verrà utilizzato nel tracciato del file generato per l'esportazione dei dati verso sistemi esterni a Fluentis. 

Sono presenti diverse tab.

**Tab Generalità**     
Questa tab contiene dati generali del dipendente, per esempio:
**Codice Carica**: è una tabella predefinita in cui è possibile assegnare un codice carica;
**Agente**: contiene l’eventuale anagrafica Agente collegata al dipendente;
**IBAN**: contiene l’IBAN del dipendente;
**C.I./Data di rilascio**: contiene le specifiche del documento d’identità del dipendente;
**Debiti vs/Dipendente**: contiene il conto nel quale imputare i debiti verso il dipendente.

**Tab Allocazione Qualifiche**     
In questa tab è possibile allocare le qualifiche del dipendente, attraverso campi quali **Livelli contrattuali** e **Qualifiche**. È possibile inoltre assegnare un **Centro di costo** ed una **Voce di costo**, dati che verranno trasferiti anche alla tab successiva.

**Tab Turni e ferie**     
In questa tab è possibile inserire:
**Orario di lavoro**: contiene l’rario di lavoro tipico del dipendente;
**Causale dichiarazione attività**: contiene la causale di default da proporre nella dichiarazione attività;
**Turno di lavoro**: indica il turno di lavoro tipico del dipendente;
**Ferie**: contiene delle indicazioni sulle ferie precedenti ed aggiornate.

**Tab Indennità**     
Questa tab contiene le eventuali indennità del dipendente, codificate attraverso:
**Codice**: contiene il codice dell’indennità;
**Descrizione**: contiene la descrizione;
**Valore**: contiene il valore dell’indennità da applicare.
Le Indennità si possono codificare nella relativa tabella, raggiungibile con l’Apri form.

**Tab Mansioni**     
Questa tab contiene le mansioni del dipendente, codificabili nella tabella Mansioni e completate da:
**Data inizio**: contiene la data di inizio svolgimento della mansione;
**Data fine**: contiene la data di fine svolgimento della mansione;
**Categoria**: contiene la categoria della mansione, codificabile nella tabella Categoria Mansioni e la relativa **Descrizione**.

**Tab Studi e Lingue**     
In questa tab è possibile indicare gli studi conseguiti dal dipendente, codificati nella tabella [Titoli di studio], e le Lingue conosciute, codificate nella tabella [Lingue conosciute], entrambe raggiungibili con l’Apri form.

**Tab Curriculum e Corsi**     
In questa tab è possibile inserire manualmente ulteriori dati del dipendente, nelle griglie **Curriculums** e **Corsi di aggiornamento frequentati**. Questi dati vengono completati dalla **Data inizio**, dalla **Data fine**, da un eventuale **Fornitore** codificato, dal **Numero di ore**, dal **Costo**, dalla **Valutazione**, ecc.

**Tab Situazioni speciali**     
È possibile inserire in questa tab delle situazioni speciali non previste dalle altre tab. Queste situazioni sono codificabili nella tabella Situazioni speciali.

**Tab Assunzione**     
In questa tab è possibile indicare le informazioni relative all’assunzione del dipendente:
**Tipo associazione**: è possibile indicare una tipologia codificata nella tabella Tipi assunzioni;
**Attualmente in prova**: è possibile indicare se il dipendete è attualmente in periodo di prova;
**Data inizio**: contiene la data di inizio assunzione;
**Data fine**: contiene la data di fine assunzione;
**Durata gg.**: è un dato calcolato in base alle date inserite e indica i giori totali di assunzione.
È possibile indicare un totale di tre periodi di assunzione.

**Tab Storia lavorativa**     
Questa tab contiene la storia lavorativa del dipendente associata alle precise postazioni, infatti i dati richiesti sono:
**Da data/A data**: intervallo di tempo nel quale il dipendente è rimasto in una determinata postazione;
**Impianto**: contiene l’impianto di riferimento;
**Postazioni di lavoro**: contiene la postazione di lavoro;
**Rischio**: contiene il rischio associato.

**Tab Extra Data**     
Questa tab contiene eventuali Extra Data per il dipendente. Per ulteriori informazioni si rimanda alla sezione [Extra Data](/docs/configurations/utility/extra-data/extradata/search-extradata/). 

