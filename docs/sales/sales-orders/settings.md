---
title: Introduzione
sidebar_position: 1
---

Il modulo si trova nell'area **Vendite > Ordini clienti**.

Nel modulo Vendite di Fluentis, la gestione degli ordini cliente permette di controllare e ottimizzare l'intero ciclo dell'ordine.
Gli ordini cliente in Fluentis possono essere generati attraverso diverse modalità:

- Da Offerta: Un ordine cliente può essere creato automaticamente a partire da un'offerta precedentemente accettata, mantenendo coerenza tra le condizioni commerciali proposte e quelle confermate.
- Da Ordine Fornitore: È possibile generare un ordine cliente a partire da un ordine fornitore, utile per le aziende che operano con processi di drop-shipping o su commessa, garantendo un allineamento diretto tra i processi di approvvigionamento e la vendita.

**Funzionalità principali**:
- Gestione completa delle anagrafiche: Gli ordini cliente sono integrati con le anagrafiche di clienti, listini prezzi e condizioni commerciali predefinite, permettendo la configurazione automatica di sconti, termini di pagamento e altre condizioni specifiche per ciascun cliente.
- Tracciabilità dello stato dell'ordine: Gli ordini possono essere monitorati attraverso diversi stati (inserito, confermato, ecc.), con aggiornamenti in tempo reale disponibili per tutte le fasi del processo.
- Workflow automatizzati: Le fasi di approvazione, invio notifiche e aggiornamenti degli ordini possono essere automatizzate tramite workflow configurabili, migliorando la velocità operativa e riducendo il rischio di errori.
- Reportistica e analisi degli ordini: È possibile accedere a report dettagliati che analizzano volumi d’ordine, tempi di evasione, ordini non completati, e altri KPI utili per migliorare la gestione delle vendite e delle performance aziendali.

**Benefici operativi**:      
L'utilizzo del gestionale Fluentis per la gestione degli ordini cliente consente un elevato livello di automazione e tracciabilità, garantendo una gestione ottimale delle risorse, la sincronizzazione dei dati tra moduli interconnessi e l'efficienza nell'evasione degli ordini.

Prima di utilizzare il modulo, è necessario compilare i seguenti parametri e tabelle:      
> - [Numerazioni](/docs/configurations/tables/fluentis-numerations)    
> - [Parametri Ordine cliente](/docs/configurations/parameters/sales/sales-orders-parameters)     
> - [Parametri raggruppamento](/docs/configurations/parameters/sales/orders-grouping)     
> - [Tipi Ordine cliente](/docs/configurations/tables/sales/sales-order-types)     