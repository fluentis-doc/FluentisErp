---
title: Ricerca Ordini
sidebar_position: 2
---

La form si apre tramite il percorso **Vendite > Ordini > Ricerca Ordini**.

Per la spiegazione delle funzionalità comuni ai documenti di vendita consultare la sezione [Vendite](/docs/sales/sales-intro).

I pulsanti specifici di questa maschera di ricerca sono i seguenti:       
> - **Proprietà**: questo pulsante consente di aprire la form **Stato evasione**, all'interno della quale si potrà visualizzare lo stato di evasione delle varie righe articolo. Per ogni riga si visualizzerà la **Quantità ordinata**, la **Quantità conforme** (prodotta) e l'eventuale **Quantità residua**. Nel caso in cui la riga sia stata evasa, selezionandola e selezionando anche i parametri della sezione *Aree*, si potrà visualizzare nella griglia sottostante il documento di evasione collegato (DDT o fattura).
> - **[Evasione DDT](/docs/sales/sales-delivery-notes/insert-delivery-notes/header-procedures/execution-from-order)**: la procedura permette di creare un DDT direttamente da uno o più ordini clienti; per poter utilizzare questa procedura è necessario prima inserire il Tipo DDT desiderato nella tabella dei [Tipi ordini di vendita](/docs/configurations/tables/sales/sales-order-types). Si possono creare DDT con questa procedura automatica solamente se l'ordine è stampato e confermato. Una volta cliccato sul pulsante di evasione, il sistema procederà alla creazione del DDT (che potrà essere visualizzata e modificata andando sulla finestra di  [Ricerca DDT di vendita](/docs/sales/sales-delivery-notes/search-sales-dn) ) e l'ordine automaticamente cambierà lo stato in Evaso, parzialmente evaso o forzatamente evaso. Questa procedura può essere eseguita anche dalla [Testata](/docs/sales/sales-delivery-notes/insert-delivery-notes/header) del DDT.  
> - **[Evasione fatture](/docs/sales/sales-invoices/invoicing/header-procedures/execution-from-sales-order)**: la procedura permette di creare una fattura direttamente da uno o più ordini clienti; per poter utilizzare questa procedura è necessario prima inserire il Tipo fattura desiderato nella tabella dei [Tipi ordini di vendita](/docs/configurations/tables/sales/sales-order-types). Si possono creare fatture con questa procedura automatica solamente se l'ordine è stampato e confermato. Una volta cliccato sul pulsante di evasione, il sistema procederà alla creazione della fattura (che potrà essere visualizzata e modificata andando sulla finestra di  [Ricerca fatture di vendita](/docs/sales/sales-invoices/search-sales-invoices)) e l'ordine automaticamente cambierà il suo stato in Evaso, parzialmente evaso o forzatamente evaso. Questa procedura è presente anche nella [Testata](/docs/sales/sales-invoices/invoicing/header) della fattura.      
> - **[Creazione ordini fornitori](/docs/purchase/purchase-orders/procedures/create-purchase-orders-from-purchase-requests)**: la procedura permette di creare un ordine fornitore partendo da uno o più ordini clienti avendo prima indicato il Tipo ordine fornitore da creare nella tabella dei [Tipi ordini clienti](/docs/configurations/tables/sales/sales-order-types). Una volta lanciata la procedura l'ordine fornitore creato potrà essere visualizzato e modificato andando nella schermata di  [Ricerca ordini fornitori](/docs/purchase/purchase-orders/search-purchase-orders). Per poter funzionare, gli articoli presenti nel documento devono tutti avere in anagrafica un Fornitore preferenziale, che sarà l'intestatario dell'Ordine fornitore. Questa procedura è presente anche nel modulo acquisti.          
