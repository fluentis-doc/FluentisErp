---
title: Stampe
sidebar_position: 5
---

L’accesso alle varie stampe delle fatture si effettua dal menu **Vendita > Fatture > Stampe**. 

La funzione **Stampa fatture** serve per stampare massivamente le fatture di vendita già inserite a sistema, secondo i filtri specificati nella form iniziale. La prima scelta che viene richiesta è quella tra la stampa temporanea e quella definitiva: la differenza tra le due tipologie è che quella temporanea non ha alcun effetto sullo stato della fattura, mentre la stampa cartacea o digitale effettuata in definitiva porta il documento allo stato “Stampato”. I primi filtri che ci vengono mostrati sono quelli relativi alle informazioni di testata dei documenti, quali il tipo fattura, il numero documento ed il cliente. Nella groupbox “Ricerca avanzata” si possono spuntare gli stati della fattura su cui effettuare il filtro ed il progetto indicato nella testata del documento.
Nella groupbox *Articolo* è invece possibile filtrare, oltre che sul codice dell’articolo, anche su altre informazioni relative alle righe del corpo del documento, quali il barcode, la descrizione articolo o se sia presente un progetto collegato alla riga articolo.
Per lanciare la stampa, una volta impostati i filtri desiderati, sarà sufficiente premere sul bottone della ribbon bar “Anteprima” per avere una stampa a video delle fatture. Vi ricordiamo che l’anteprima di stampa non modificherà in alcun caso lo stato del documento. Se invece fosse necessario effettuare la stampa cartacea o su file sarà necessario premere sul bottone *Stampa*.

La stampa **Bilancino di fatturazione** permette di ottenere una stampa in cui vengono evidenziati il dare, l’avere ed il totale delle fatture di vendita.
Nella form iniziale è possibile filtrare sulle fatture da analizzare, utilizzando gli stessi filtri visti per la stampa fatture. La stampa è suddivisa in diverse macro sezioni per le quali viene sempre mostrata la suddivisione dare, avere e totale, oltre ai relativi totali della sezione. Le suddivisioni sono per clienti, conti di ricavo, pagamenti e agenti.

Con la **Lista fatture** è possibile stampare un elenco delle fatture inserite a sistema.
I filtri presentati sono i medesimi delle stampe precedenti, ai quali si aggiunge la possibilità di selezionare un ordinamento delle fatture mostrate a scelta tra cliente, numero fattura e tipo fattura. C’è inoltre la possibilità di selezionare due diverse tipologie di stampa: la stampa *Sintetica* mostra un elenco delle testate delle fatture, con l’indicazione degli importi totali e la suddivisione per le scandenze; la stampa *Completa* mostra invece il dettaglio delle singole righe delle fatture, con indicazioni relative anche alle quantità ed al valore delle stesse.

Il report **Fatturato** analizza il fatturato vendite prodotto da tutte le fatture dell’azienda, mostrando il valore del fatturato e la percentuale di incidenza sul totale di ogni singola riga stampata.
Nella form iniziale vengono mostrati alcuni filtri relativi alla testata dei documenti da estrarre, analoghi a quelli dei report già analizzati, ma ci sono alcune possibilità proprie di questo report.
Nel campo *Anni per il confronto* è possibile indicare gli esercizi per i quali si desidera effettuare un confronto.  Nella groupbox *Opzioni* sono presenti alcuni flag con i quali è possibile mostrare alcuni dati e includere o escludere alcune tipologie di righe articolo nel calcolo. Spuntando la voce *Quantità* verranno mostrate nella stampa, oltre al valore, anche le quantità delle singole righe. *Solo articoli codificati* farà in modo che la stampa prenda in considerazione solo le righe di tipo *Articolo codificato*, mentre “Anche articoli spese” e “Anche articoli omaggio” faranno rientrare nei conteggi anche le righe di tipo spesa e omaggio. La combo box *Modalità ordinamento* dà la possibilità di scegliere l’ordinamento con cui verranno mostrati i dati tra: la descrizione del cliente, il codice cliente o l’importo del fatturato. Infine nella grid *Raggruppa* è possibile impostare i raggruppamenti, a scalare, con cui dovrà essere mostrata la stampa. Per popolare la tabella è sufficiente selezionare il raggruppamento desiderato nella tabella *Proprietà* e trascinarlo nella tabella dei raggruppamenti. Nel caso in cui si voglia svuotare la tabella dei raggruppamenti è sufficiente premere sul pulsante *Rimuovi raggruppamenti*.

La stampa **Statistiche di vendita** presenta le stesse possibilità di filtri, opzioni, ordinamenti e raggruppamenti del report *Fatturato* visto in precedenza, eccezion fatta per la possibilità di confronto tra i diversi esercizi. Prevede due possibili visualizzazioni dei dati, selezionabili dal box in alto a sinistra sulla ribbon bar. La prima visualizzazione, *Margini sul costo di acquisto da listino*, effettua un confronto tra il valore del venduto ed il relativo costo a livello di listino, con l’indicazione del valore del margine e la relativa percentuale. La seconda visualizzazione, *Margini sul costo di entrata merce da DDT*, mostra invece il confronto tra il valore del venduto ed il costo indicato sui movimenti di ricevimento merci registrati a magazzino.

Il report **Stampe Conai** presenta a sua volta i filtri già presentati con le altre stampe, più altri di nuovi: è possibile infatti filtrare per Tipo materiale, Tipo partner Conai, Stato della fattura elettronica. E’ inoltre possibile Raggruppare i risultati per Materiale, Cliente o Articolo. 
Come nelle altre stampe, si potrà procedere con la visualizzazione dell’Anteprima o lanciando la Stampa con i relativi bottoni della ribbon bar.


Più dettagli su questo argomento negli articoli: [Ricerca dati nelle form di sola lettura ](/docs/guide/operations-with-data/data-search-in-read-only-forms) e [Anteprima e stampa](/docs/guide/operations-with-data/reports) 