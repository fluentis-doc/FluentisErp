---
title: Stampe
sidebar_position: 5
---

L’accesso alle varie stampe dei DDT si effettua dal menu **Vendita > DDT > Stampe**.

La funzione **Stampa DDT** serve per stampare massivamente i DDT di vendita già inseritI a sistema, secondo i filtri specificati nella form iniziale. La prima scelta che viene richiesta è quella tra la stampa *temporanea* e quella *definitiva*: la differenza tra le due tipologie è che quella temporanea non ha alcun effetto sullo stato del DDT, mentre la stampa cartacea o digitale effettuata in definitiva porta il documento allo stato *Stampato*. I primi filtri che ci vengono mostrati sono quelli relativi alle informazioni di testata dei documenti, quali il tipo documento, il numero documento ed il cliente. Nella groupbox *Ricerca avanzata* si possono spuntare gli stati del DDT su cui effettuare il filtro ed il progetto indicato nella testata del documento. Nella groupbox *Articolo* è invece possibile filtrare, oltre che sul codice dell’articolo, anche su altre informazioni relative alle righe del corpo del documento, quali il barcode, la descrizione articolo o se sia presente un progetto collegato alla riga articolo. Per lanciare la stampa, una volta impostati i filtri desiderati, sarà sufficiente premere sul bottone della ribbon bar *Anteprima* per avere una stampa a video deI DDT. Vi ricordiamo che l’anteprima di stampa non modificherà in alcun caso lo stato del documento. Se invece fosse necessario effettuare la stampa cartacea o su file sarà necessario premere sul bottone *Stampa*.

Con la **Lista DDT** è possibile stampare un elenco dei DDT inserite a sistema. I filtri presentati sono i medesimi della stampa precedente, ai quali si aggiunge la possibilità di selezionare un ordinamento delle fatture mostrate a scelta tra cliente, numero fattura e tipo fattura. 


Più dettagli su questo argomento negli articoli: [Ricerca dati nelle form di sola lettura ](/docs/guide/operations-with-data/data-search-in-read-only-forms) e [Anteprima e stampa](/docs/guide/operations-with-data/reports) 