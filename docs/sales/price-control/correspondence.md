---
title: Corrispondenza categorie sconto acq/ven
sidebar_position: 5
---

In questa maschera è possibile consultare e inserire nuove corrispondenze per categorie di sconto. La categoria di sconto generica (per es. quella della casa madre) viene associata ad una categoria di sconto per la vendita e ad una categoria di sconto per l'acquisto. 
I rivenditori possono infatti ricevere il catalogo (Importato con la procedura [Prezzi fornitore](/docs/purchase/purchase-price-lists/procedures/supplier-price) dalla casa madre a cui è applicato un prezzo con una categoria di sconto; i rivenditori venderanno a loro volta il prodotto applicando una categoria di sconto diversa. Diversi fornitori possono avere uguale Categoria sconto ma diversa Categoria sconto vendita e acquisti, in quanto hanno la stessa casa madre, ma applicano condizioni di sconto differenti.     
La prima parte della maschera permette di filtrare i risultati; le colonne di risultato sono le seguenti:           
**Classe articolo**: contiene la classe articolo al quale corrisponde una determinata categoria di sconto;         
**Conto/Sottoconto/Descrizione**: contiene l'anagrafica a cui è associata la categoria di sconto;        
**Cat. sconto vend.**: contiene la categoria di sconto con la quale l'anagrafica vende l'articolo;      
**Cat. sconto acq.**: contiene la categoria di sconto con la quale l'anagrafica compra l'articolo;        
**Formule di aggiornamento**: contiene le eventuali formule da utilizzare nelle procedure di aggiornamento dei prezzi;      
**Da data validità**: contiene la data dalla quale considerare per la classe articolo, la categoria di sconto; in questo modo è possibile associare diverse categorie in periodi diversi dell'anno;         
**Categoria sconti**: contiene la categoria sconti applicata dalla casa madre; questo è il campo che lega il modulo acquisti con il modulo vendite.