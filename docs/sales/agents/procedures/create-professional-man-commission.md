---
title: Crea compenso percipiente
sidebar_position: 1
---

La form si apre tramite il percorso *Vendite > Agenti > Procedure > Crea compenso percipiente*.

Questa procedura permette di eseguire/ripristinare la creazione del compenso percipiente all'interno della contabilità generale.

## Liquidazioni provvigioni

In questo tab, l'utente ha la possibilità di cercare le liquidazioni non ancora valorizzate in un compenso percipiente. 

I filtri disponibili per agevolare la ricerca sono:
- Sottoconto agente
- Anno / Numero / Data della liquidazione (da - a)
- Descrizione attribuita in fase di creazione della liquidazione agente

:::note[Flag Ricalcola Enasarco]
Con il flag attivo verrà sempre eseguito un ricalcolo dei valori relativi ai contributi Enasarco, pertanto, se all'interno della liquidazione provvigioni (entrando in modifica dopo la creazione) è stato impostato il radio button *Calcolo Manuale* (al fine di poter forzare manualmente i dati calcolati da sistema), se non si desidera che i dati enasarco vengano **comunque** ricalcolati e resettati nel compenso, occorre disattivare il flag prima di eseguire la creazione del compenso.

Il flag **NON** influisce sul ricalcolo dei dati relativi alla ritenuta d'acconto (eventualmente presente nella liquidazione provvigionale).
:::


Dopo aver selezionato le varie righe, premendo il pulsante *Calcolo liquidazioni* si crea il compenso percipiente.


#### Pulsanti specifici

> **Ricerca**: esegue la ricerca delle liquidazioni da valorizzare.  
> **Calcolo liquidazioni**: esegue la valorizzazione delle liquidazioni selezionate.  

## Ripristino

In questo tab, l'utente ha la possibilità di cercare, visualizzare e annullare le operazioni di creazione effettuate.

#### Pulsanti specifici

> **Ricerca**: esegue la ricerca delle liquidazioni secondo il filtro impostato.  
> **Ripristino**: annulla le creazioni compensi selezionate.  