---
title: Vendite
sidebar_position: 1
---


L'area **Vendite** si distingue per la sua struttura modulare, progettata per gestire in modo completo e efficiente l'attività commerciale dell'azienda. Il flusso documentale è concepito per integrare le informazioni provenienti dal CRM, acquisendo le **Offerte** relative a clienti esistenti o potenziali, procedendo con la creazione di **Ordini Clienti**, dai quali è possibile creare automaticamente **DDT** (o Fatture), inoltre dai DDT è possibile, valorizzandoli, creare automaticamente le **Fatture di Vendita**.       
Tramite il modulo **POS** è possibile gestire lo scontrino e creare DDT e Fatture per portare i valori in contabilità.      
Tutti i valori degli articoli codificati possono essere gestiti tramite i **Listini di Vendita** che permettono di tenere storicizzati e aggiornati i prezzi e gli sconti.         
Per tutti i moduli dell’area è possibile calcolare automaticamente le **Provvigioni Agenti** per la liquidazione automatica delle stesse.     
Il collegamento con l’area Logistica garantisce l’aggiornamento delle giacenze contestualmente alla registrazione dei documenti e permette di creare Picking e Piani di carico collegati agli ordini clienti e di creare DDT e Fatture da Picking e Piani di Carico.     
     
Questa interconnessione tra i moduli favorisce una gestione sinergica con le aree di Pianificazione e Produzione, contribuendo alla definizione del Demand Planning, fondamentale per le aziende con processi di produzione su misura come Make To Order, Engineering to Order o Assembly To Order.     
L'interfacciamento dell'area Vendite con l'Area Contabile facilita l'elaborazione amministrativa dei documenti di vendita, garantendo un flusso di lavoro senza interruzioni e una registrazione accurata delle transazioni.     
Infine, l'integrazione con il Controllo di Gestione offre un'analisi dettagliata dei margini relativi a ciascun processo di vendita, fornendo preziose informazioni per ottimizzare le strategie commerciali e massimizzare i profitti.     

### Fast start

Prima di cominciare ad utilizzare il gestionale, è necessario scegliere se lanciare o meno la procedura di **Fast start**.        
Il Fast Start è una procedura progettata per semplificare e velocizzare l'inizializzazione del software gestionale, consentendo di popolare automaticamente il sistema con parametri e tabelle di base. Questa funzionalità riduce notevolmente il tempo e lo sforzo richiesto per la configurazione iniziale, evitando l'inserimento manuale di ogni singola impostazione. Consigliamo di consultare il relativo [articolo](/docs/guide/fast-start) prima di affrontare il modulo. 

### Pulsanti comuni nelle Ricerche dei documenti di vendita

Tutte le form di Ricerca dei documenti di vendita consentono di ricercare i documenti con lo scopo di visualizzarli, modificarli, ed eventualmente cancellarli oppure procedere all'inserimento di un nuovo documento; le finestre si compongono di un'area di filtro e da una griglia di risultato.
Nelle griglie di risultato possono essere aggiunte ulteriori colonne, trascinando gli appositi campi dall'Object navigator; è possibile inoltre eliminare le colonne con il trascinamento dell'intestazione di colonna fuori dalla griglia. Per rendere permanenti le modifiche, è necessario salvare il Profilo come predefinito.       
I pulsanti della barra degli strumenti comuni alle form di ricerca sono i seguenti:       
| Pulsante | Funzionalità |
| :-- | :--|
| *Ricerca* | Permette di visualizzare i risultati all'interno della griglia, dopo aver impostato tutti i filtri desiderati. |
|*Modifica* | Consente di aprire il documento e modificarlo. |
|*Visualizza* | Consente di aprire il documento in visualizzazione, senza poterlo modificare. |
| *Elimina* | Consente di cancellare i documenti selezionati in griglia. |
| *Duplica* | Questa funzionalità permette di duplicare i documenti selezionati nella griglia; il nuovo documento riporterà tutte le condizioni del documento di origine, ma con i dati attuali. Una volta duplicato il documento, uscirà un pop up di conferma con alcuni dati di sintesi. |
| *Currency convert* | Permette il cambio della valuta del documento selezionato; questa funzionalità apre una form nella quale inserire la nuova Divisa da applicare al documento e un'eventuale [Arrotondamento](/docs/sales/sales-price-list/procedures/rounding) da applicare. |
| *Strumenti - Ricalcola provvigioni agenti* | Consente di effettuare un ricalcolo delle provvigioni degli Agenti interni al documento selezionato; questa operazione è consigliata nel caso siano state modificate le provvigioni dopo la creazione del documento. |
| *Apri diagramma* | Per ogni documento del modulo vengono messi a disposizione una serie di Diagrammi che permettono di avere una visione globale dei collegamenti che il documento ha. E' presente il Diagramma di evasione che illustra tutti i documenti che hanno in comune un'evasione, in un'unica maschera; è presente il Diagramma del magazzino per visualizzare tutti gli scarichi del documento; ecc. |
| *Attività/Task* | In questa sezione è possibile assegnare un'attività da effettuare ad un Operatore o Ruolo aziendale; l'attività sarà visualizzata nel Task manager personale dell'utente e potrà essere gestita con il Supervisor di Fluentis nel caso sia necessaria la gestione delle notifiche agli operatori.   |
| *Documenti* | Utilizzando il pulsante della barra degli strumenti Documenti si può scegliere se allegare un documento già codificato in Fluentis o se creare un nuovo Documento da allegare.|
| *Gestione profili* | Ogni utente ha la possibilità di personalizzarsi graficamente la maschera andando ad aggiungere/cancellare/modificare i campi visibili; le modifiche apportate possono essere salvate nei *Profili*, a livello di singolo utente, di ruolo aziendale o per tutti; è possibile scegliere inoltre il Profilo predefinito da caricare ad ogni accesso.  |
