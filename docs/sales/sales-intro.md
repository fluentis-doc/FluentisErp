---
title: Vendite
sidebar_position: 1
---


L'area **Vendite** si distingue per la sua struttura modulare, progettata per gestire in modo completo e efficiente l'attività commerciale dell'azienda. Il flusso documentale è concepito per integrare le informazioni provenienti dal CRM, acquisendo offerte relative a clienti esistenti o potenziali.      
Questa interconnessione tra i moduli favorisce una gestione sinergica con le aree di Pianificazione e Produzione, contribuendo alla definizione del Demand Planning, fondamentale per le aziende con processi di produzione su misura come Make To Order, Engineering to Order o Assembly To Order.       
Inoltre, l'interfacciamento dell'area Vendite con l'Area Contabile facilita l'elaborazione amministrativa dei documenti di vendita, garantendo un flusso di lavoro senza interruzioni e una registrazione accurata delle transazioni.      
Infine, l'integrazione con il Controllo di Gestione offre un'analisi dettagliata dei margini relativi a ciascun processo di vendita, fornendo preziose informazioni per ottimizzare le strategie commerciali e massimizzare i profitti.

### Pulsanti comuni nelle Ricerche dei documenti di vendita

La form di Ricerca dei documenti consente di ricercare tutti i documenti con lo scopo di visualizzarli, modificarli, ed eventualmente cancellarli oppure procedere all'inserimento di un nuovo documento; la finestra si compone di un'area di filtro e da una griglia di risultato.
Nelle griglie di risultato possono essere aggiunte ulteriori colonne, trascinando gli appositi campi dall'Object navigator; è possibile inoltre eliminare le colonne con il trascinamento dell'intestazione di colonna fuori dalla griglia. Per rendere permanenti le modifiche, è necessario salvare il Profilo come predefinito.       
I pulsanti della barra degli strumenti comuni alle form di ricerca sono i seguenti: 
> - **Ricerca**: permette di visualizzare i risultati all'interno della griglia, dopo aver impostato tutti i filtri desiderati.
> - **Modifica**: consente di aprire il documento e modificarlo.
> - **Visualizza**: consente di aprire il documento in visualizzazione, senza poterlo modificare.    
> - **Elimina**: consente di cancellare i documenti selezionati in griglia.      
> - **Duplica**: questa funzionalità permette di duplicare i documenti selezionati nella griglia; il nuovo documento riporterà tutte le condizioni del documento di origine, ma con i dati attuali. Una volta duplicato il documento, uscirà un pop up di conferma con alcuni dati di sintesi.      
> - **Currency convert**: permette il cambio della valuta del documento selezionato; questa funzionalità apre una form nella quale inserire la nuova Divisa da applicare al documento e un'eventuale [Arrotondamento](/docs/sales/sales-price-list/procedures/rounding) da applicare.   
> - **Strumenti - Ricalcola provvigioni agenti**: consente di effettuare un ricalcolo delle provvigioni degli Agenti interni al documento selezionato; questa operazione è consigliata nel caso siano state modificate le provvigioni dopo la creazione del documento.      
