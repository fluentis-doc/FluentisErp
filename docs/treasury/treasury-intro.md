---
title: TESORERIA
sidebar_position: 1
---

L'area Tesoreria di **Fluentis ERP** presenta una serie di moduli e procedure che consentono all'azienda di analizzare l'andamento dei flussi finanziari previsti, valutarne la rischiosità, e gestirne la comunicazione con gli istituti di credito sia in entrata che in uscita.

A queste funzionalità di monitoraggio ed analisi, si affiancano varie procedure per la gestione corrente e quotidiana delle operazioni di pagamento e incasso, di emissione e presentazione al salvo buon fine o all'incasso di effetti e ricevute bancarie, di anticipo fatture di vendita press la banca.

Il modulo dialoga strettamente con l'Amministrazione e permette pertanto di leggere le partite aperte dello scadenziario al fine di generare i pagamenti ed i bonifici da eseguire, oppure di emettere gli effetti e le ricevute bancarie.

Quando il dato viene elaborato, le stesse procedure premettono di generare in automatico le scritture contabili per la rilevazione dei vari incassi e pagamento oppure per l'emissione, presentazione ed incasso di effetti e Ri.Ba.


Anche l'area tesoreria è interessata dalla procedura di [**Fast Start**](/docs/guide/fast-start) che permette di iniziare subito ad utilizzarla, senza necessità di procedere a preventiva parametrizzazione di tutte le funzionalità.

**PRINCIPALI FUNZIONALITA':**

- **Cash flow**: per eseguire analisi preventive del flusso di cassa potenziale, consentendo di creare diversi scenari includendo o escludendo lcune tipologie di flusso finanziario (es. con o senza gli ordini clienti, per un CF più o meno consolidato),
- **Anticipo fatture**: Modulo specifico per l'anticipazione bancarie sulla fatturazione (solitamente estera),
- **Portafoglio effetti**: per l'emissione, la presentazione , l'incasso di effetti e ricevute bancarie e le relative rilevazioni contabili, oltre alla gestione e relative scritture contabili degli effetti insoluti,
- **Pagamenti fornitori**: per la gestione delle distinte di Bonifico, SDD, e Avvisi Ri.Ba. passivi e la relativa rilevazione contabile in automatico
- **CC Bancari**: per l'importazione delle liste movimenti bancari telematiche e la loro riconciliazione con la contabilità, oppure per sfruttarli nella generazione delle scritture
- **Rischio Cliente**: per la gestione el fido sulle forniture a credito ed il monitoraggio o blocco a fronte del superamento del limite imposto, l'analisi dell'esposizione al rischio di credito tramite vari pannelli ed indici
- **Docfinance e Piteco**: per la gestione dell'importazione ed esportazione dati verso i maggiori e più diffusi software verticali per la tesoreria.