---
title: Procedura di Creazione Ordine fornitore da Offerta fornitore
sidebar_position: 4
---

Con questa procedura è possibile creare un ordine di acquisto partendo dalla Richiesta di offerta (RDO).     
La procedura è composta da una parte di filtro, nella quale ricercare in maniera più mirata le RDO, e una griglia di risultato in cui sono visualizzati singolarmente gli articoli. Tra i filtri particolari di questa maschera citiamo:     
*Visualizza le offerte aperte*: rende possibile la visualizzazione delle offerte non chiuse;     
*Non confermati*: permette la visualizzazione delle offerte senza Data Conferma;      
*Visualizza le offerte già eseguite*: riporta come risultato della ricerca anche le offerte già evase;     
*Visualizza le offerte non eseguite*: riporta come risultato della ricerca anche le offerte non evase.    
      
Nella griglia sono visualizzati i dati degli articoli e le RDO di cui fanno parte. Per processare uno più articoli, è necessario selezionarli con il flag a sinistra delle righe. E' possibile scegliere di processare una quantità diversa rispetto alla quantità totale del documento: basterà indicare la *Quantità confermata* da evadere nell'omonima colonna.    
Nel caso in cui siano necessarie delle modifiche prima dell'evasione, è possibile usare i pulsanti della ribbon bar:    
*Seleziona il fornitore* permette di impostare un nuovo fornitore per l'articolo e apre l'help per selezionarlo;     
*Chiudi le offerte* inserisce una data di chiusura nell'offerta contente l'articolo selezionato.       
Una volta selezionate le righe da evadere, è possibile utilizzare la procedura e quindi creare l'ordine fornitore con il pulsante della ribbon bar **Crea ordine fornitore**.
Una volta cliccato il bottone, nella maschera uscente è possibile scegliere di raggruppare per RDO oppure per conto, ed è possibile scegliere se chiudere le offerte collegate con il relativo flag (verrà quindi inserita una Data chiusura nelle offerte).


