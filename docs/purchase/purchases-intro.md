---
title: ACQUISTI
sidebar_position: 1
---

La gestione **Acquisti** di Fluentis ERP è concepita per supportare gli operatori aziendali nella gestione rapida di tutta la documentazione relativa alla gestione della Supply Chain.
Tramite l'emissione di ordini di fornitura, che possono avvenire in modalità manuale o automatica, è possibile procedere con l'approvvigionamento delle merci finalizzate alla gestione della produzione o del magazzino in funzione della specifica realtà aziendale.


### Pulsanti comuni nelle Ricerche dei documenti di acquisto

La form di Ricerca dei documenti consente di ricercare tutti i documenti con lo scopo di visualizzarli, modificarli, ed eventualmente cancellarli oppure procedere all'inserimento di un nuovo documento; la finestra si compone di un'area di filtro e da una griglia di risultato.
Nelle griglie di risultato possono essere aggiunte ulteriori colonne, trascinando gli appositi campi dall'Object navigator; è possibile inoltre eliminare le colonne con il trascinamento dell'intestazione di colonna fuori dalla griglia. Per rendere permanenti le modifiche, è necessario salvare il Profilo come predefinito.       
I pulsanti della barra degli strumenti comuni alle form di ricerca sono i seguenti: 
> - **Ricerca**: permette di visualizzare i risultati all'interno della griglia, dopo aver impostato tutti i filtri desiderati.
> - **Modifica**: consente di aprire il documento e modificarlo.
> - **Visualizza**: consente di aprire il documento in visualizzazione, senza poterlo modificare.    
> - **Elimina**: consente di cancellare i documenti selezionati in griglia.      
> - **Duplica**: questa funzionalità permette di duplicare i documenti selezionati nella griglia; il nuovo documento riporterà tutte le condizioni del documento di origine, ma con i dati attuali. Una volta duplicato il documento, uscirà un pop up di conferma con alcuni dati di sintesi.      
> - **Conversione valuta**: permette il cambio della valuta del documento selezionato; questa funzionalità apre una form nella quale inserire la nuova Divisa da applicare al documento e un'eventuale [Arrotondamento](/docs/sales/sales-price-list/procedures/rounding) da applicare.   
