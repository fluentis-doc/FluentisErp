---
title: Introduzione
sidebar_position: 1
---

Il modulo si trova nell'area **Acquisti > Commesse di acquisto**.    

Attraverso l'impiego delle commesse di acquisto, le aziende possono stabilire contratti con i propri fornitori per l'acquisizione di determinati volumi di prodotto entro un lasso di tempo concordato. Tali accordi non solo permettono di ottenere condizioni economiche favorevoli, ma garantiscono anche la disponibilità della merce necessaria, in cambio dell'impegno dell'acquirente a rispettare il quantitativo contrattualmente promesso entro le scadenze prestabilite.   

### Funzionalità principali

Una volta concordati i contratti con i fornitori e creata la commessa di acquisto, questa può essere evasa all'interno degli ordini fornitore mediante il pulsante di [Evasione da progetto].   
Utilizzando gli appositi [parametri](/docs/configurations/parameters/purchase/purchase-job-orders-parameters/) è possibile rendere obbligatoria l'evasione da commessa quando si crea un nuovo ordine e bloccare la quantità della commessa, in modo da non permettere l'evasione di quantità superiori a quelle predefinite nel contratto.

- Le commesse sono integrate con le anagrafiche dei fornitori e i listini, permettendo la configurazione automatica di sconti, termini di pagamento e altre condizioni specifiche per ciascun fornitore.
- Le commesse possono essere monitorate attraverso diversi stati (stampata, confermata, evasa, ecc.), con aggiornamenti in tempo reale per tutte le fasi del processo.
- Le fasi di approvazione, invio notifiche e aggiornamenti delle commesse possono essere automatizzate tramite workflow configurabili.

### Benefici operativi

- Miglioramento nella gestione finanziaria, grazie a prezzi prestabiliti che riducono l'incertezza e facilitano la pianificazione economica.    
- Riduzione dei rischi legati alla mancanza di forniture critiche, permettendo di mantenere la continuità operativa e produttiva in azienda. 
- Rafforzamento delle relazioni commerciali con i fornitori coinvolti.   
- Velocizza il processo di inserimento degli ordini di acquisto permettendo di riportare la maggior parte delle informazione dalla commessa evasa.   

### Impostazioni

Prima di utilizzare il modulo, è necessario configurare correttamente i seguenti parametri e tabelle: 
> - [Numerazioni](/docs/configurations/tables/fluentis-numerations)    
> - [Tipo commessa di acquisto](/docs/configurations/tables/purchase/purchase-job-order-types) 
> - [Parametri commesse acquisto](/docs/configurations/parameters/purchase/purchase-job-orders-parameters/)
