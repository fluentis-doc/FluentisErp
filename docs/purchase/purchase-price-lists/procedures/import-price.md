---
title: Importazione da Prezzi fornitore
sidebar_position: 3
---

Questa procedura presenta diverse tab.
Nella tab **Filtro** è possibile impostare una ricerca mirata con i filtri disponibili: è possibile ricercare per Fornitore, date di importazione o date di validità. Gli articoli saranno visibili cliccando il pulsante di **Ricerca**. 
Nella prima griglia di risultato vengono proposti gli articoli disponibili con la ricerca, che possono essere selezionati per l’importazione definitiva apponendo il flag accanto alla Classe articolo; nella seconda griglia vengono invece riportati tutti gli articoli selezionati con il flag nella prima griglia. Anche in questa griglia sono presenti i dati che abbiamo trovato prima nella griglia dei Prezzi fornitore; per esempio, è possibile notare il diverso colore tra gli articoli esistenti e quelli non esistenti.
         
Nella tab **Parametri** è possibile scegliere diversi dati da inserire o meno nell'articolo. I prezzi importati potrebbero riguardare articoli già esistenti in anagrafica, per i quali il fornitore ha cambiato il prezzo nel nuovo catalogo.            
Il flag **Crea articolo** crea l'anagrafica degli articoli selezionati, se non esistente. I flag della prima colonna dei Parametri, se inseriti, sovrascirvo eventuali dati presenti nell'anagrafica preesistente. Quindi, hanno priorità.        
Il flag **Crea listino fornitore** crea il listino fornitore per gli articoli selezionati. In questo caso è obbligatorio inserire i dati della seconda colonna, quindi Data inizio validità e Divisa per il nuovo listino.         
Nella terza colonna di parametri sono inveve presenti dei dati propositivi: vengono considerati solo se nell'anagrafica preesistente non sono inseriti. L'unica eccezione sono i campi **UM prezzo**, **UM articolo**, **UM peso**, **Formula**, che hanno priorità sui dati preesistenti. Se non c'è un'anagrafica preesistente, i dati vengono inseriti nella nuova anagrafica.        

Nella tab **Errori** è possibile consultare eventuali errori avvenuti, mentre nella tab **Risultati** è possibile consultare i risultati avvenuti con successo.

