---
title: Stampe
sidebar_position: 6
---

Sono disponibili diverse **Stampe** standard. Per visualizzare un'anteprima di ciascuna stampa, serve impostare i filtri desiderati e premere il pulsante *Anteprima* sulla barra degli strumenti. Questa operazione mostrerà la stampa a video senza modificare lo stato del documento. Se necessario procedere con la stampa cartacea o salvarla su file, serve invece cliccare sul pulsante *Stampa*.

### Stampa DDT di acquisto

Questa stampa serve per stampare i DDT di acquisto già inseritI a sistema, secondo i filtri specificati nella form iniziale.   
I primi filtri che ci vengono mostrati sono quelli relativi alle informazioni di testata dei documenti, quali il *tipo documento*, il *numero documento*, il *fornitore* e il *progeto*.    
Nella groupbox *Ricerca avanzata* si possono spuntare gli stati del DDT su cui effettuare il filtro.    
Nella groupbox *Articolo* è invece possibile filtrare, oltre che sul codice dell’articolo, anche su altre informazioni relative alle righe del corpo del documento, quali il *barcode*, la *descrizione articolo* o se sia presente un progetto collegato alla riga articolo.    

Con questa stampa, ogni DDT viene impaginato separatamente, ognuno con le seguenti sezioni:
- Intestazione con Logo e informazioni aziendali
- Informazioni sul DDT (tipologia, numero, data, ecc.)
- Informazioni sul fornitore (partita iva, agente, ecc.)
- Dettagli del DDT (codice articolo, quantità, prezzo, ecc.)
- Riepilogo del DDT (totale merce, spese, totale imposta, ecc.)


### Lista DDT

Con questo report è possibile stampare un elenco dei DDT inseriti a sistema. I filtri presentati sono i medesimi della stampa precedente, ai quali si aggiunge la possibilità di selezionare un *ordinamento* delle fatture mostrate a scelta tra *fornitore*, *numero fattura* e *tipo fattura*.    

Nella stampa, sotto lo stesso *fornitore*/*numero*/*tipologia fattura* (in base all'ordinamento scelto) vengono elencati i DDT con i seguenti dati: divisa, importo, articolo, quantità, prezzo, iva, ecc.      
Ogni riga dell'elenco viene occupata da un articolo del DDT.
