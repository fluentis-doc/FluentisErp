---
title: Stampe
sidebar_position: 5
---

Le stampe degli Ordini fornitori sono accessibili da **Acquisti > Ordini fornitori > Stampe**.

La fstampa **Conferma Ordine di acquisto** serve per stampare gli ordini fornitore. La prima scelta che viene richiesta è quella tra la stampa temporanea e quella definitiva: la differenza tra le due tipologie è che quella temporanea non ha alcun effetto sullo stato dell'ordine, mentre la stampa cartacea o digitale effettuata in definitiva porta il documento allo stato “Stampato”. I primi filtri che ci vengono mostrati sono quelli relativi alle informazioni di testata dei documenti, quali il tipo ordine, il numero documento ed il fornitore. Nella groupbox “Ricerca avanzata” si possono spuntare gli stati dell'ordine su cui effettuare il filtro.
Nella groupbox *Articolo* è invece possibile filtrare, oltre che sul codice dell’articolo, anche su altre informazioni relative alle righe del corpo del documento, quali il barcode, la descrizione articolo o il fornitore preferenziale.
Per lanciare la stampa, una volta impostati i filtri desiderati, sarà sufficiente premere sul bottone della ribbon bar “Anteprima” per avere una stampa a video degli ordini. Vi ricordiamo che l’anteprima di stampa non modificherà in alcun caso lo stato del documento. Se invece fosse necessario effettuare la stampa cartacea o su file sarà necessario premere sul bottone *Stampa*.     

La stampa **Lista Ordini fornitore** riporta una lista dei documenti ordinati per *Fornitore*, *Numero* oppure *Tipo*. Sono presenti inoltre filtri già citati per effettuare una ricerca mirata dei documenti.     

La stampa **Scadenziario ordini** effettua la visualizzazione degli ordini non ancora evasi o parzialmente evasi, raggruppati per *Data consegna* o *Fornitore*. Sono presenti inoltre filtri già citati per effettuare una ricerca mirata dei documenti.     

Le stampe **Scadenziario Ordini a quantità** e **Scadenziario Ordini a valore** riportano una lista degli ordini fornitore  e ne evidenziano rispettivamente le quantità e i valori (ordinati, consegnati e residui). Il raggruppamento in questo caso può essere effettuato per *Articolo*, *Numero*, *Data*, *Fornitore* o *Data merce pronta*. 

Più dettagli su questo argomento negli articoli: [Ricerca dati nelle form di sola lettura ](/docs/guide/operations-with-data/data-search-in-read-only-forms) e [Anteprima e stampa](/docs/guide/operations-with-data/reports) 