---
title: Evasione da progetto (commessa di acquisto)
sidebar_position: 5
---

La procedura di ripresa articoli da progetto permette di evadere anche parzialmente la commessa di acquisto. Sono proposte tutte le commesse non evase, non forzatamente evase e parzialmente evase. Per poter essere evasa una commessa di acquisto deve essere *Stampata* e avere una *Data conferma*.

Prima di procedere con l'evasione sarà necessario inserire il *Tipo di ordine* che si vuole creare e il *Fornitore* nella testata del documento. Successivamente, premendo il pulsante **Evasione da progetto** si aprirà la form dove è possibile filtrare le commesse relative al fornitore del documento.

Nell'area di filtro è possibile scegliere se visualizzare i dati in una Griglia, una Struttura gerarchica oppure entrambe.

> - La **Struttura gerarchica** permette di avere una suddivisione più chiara dei vari ordini e degli articoli contenuti in ciascuno di essi. Permette inoltre la selezione massiva tutti gli articoli contenuti all'interno di una commessa semplicemente selezionandola.   
> - La **Griglia** permette una maggiore personalizzazione della form mediante aggiunta di campi da *Object navigator*. In questo caso la selezione massiva va effettuata mediante l'utilizzo dei tasti della tastiera e cliccando sul pulsante *Attiva/Disattiva solo righe selezionate* nella ribbon bar.

Una volta impostati tutti i *Filtri* desiderati, cliccando sul pulsante di *Ricerca* verranno visualizzati nella parte sottostante tutte le commesse stampate, confermate e non evase oppure evase parzialmente.

:::important NOTA
La procedura riprende tutti i dati presenti nella commessa e come conseguenza saranno applicate le condizioni di acquisto presenti nella commessa, anche se queste attualmente sono cambiate.
:::

Nella griglia di risultati, l'utente ha poi la possibilità di:

- Selezionare tutti o alcuni degli articoli proposti: per farlo basterà selezionare il flag presente all'inizio della riga articolo. La Quantità da evadere sarà automaticamente impostata uguale alla Quantità residua.
- Selezionare alcuni articoli per una quantità parziale. In questo caso si dovrà andare a modificare la Quantità da evadere.

Per completare la procedura bisognerà poi cliccare sul pulsante Evasione, che andrà a riprendere tutti i dati presenti nella commessa e li riporterà nell'ordine.

*Pulsanti specifici*:

> **Ricerca**: permette di cercare le commesse di acquisto;  
> **Esecuzione**: permette di trasferire gli articoli selezionati;  
> **Seleziona/Deseleziona tutti**: permette di selezionare/deselezionare tutti gli articoli dalla lista;  
> **Attiva/Disattiva solo righe selezionate**: utile soprattutto per l'evasione mediante griglia; permette di attivare/disattivare i flag di tutte le righe selezionate.   
