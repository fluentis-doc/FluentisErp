---
title: Registrazioni extracontabili di area
sidebar_position: 2
---

Oltre alle registrazioni extracontabili associate alla ***Chiusura infrannuale*** del periodo in elaborazione, in ***FluentisERP*** abbiamo la possibilità di gestire ***Registrazioni extracontabili di area***.

Queste registrazioni non sono più legate ad uno specifico consuntivo di periodo, ma sono registrazioni extracontabili associate ad un’area di analisi e, in quanto tali, sono utilizzate sempre nelle elaborazioni del Controlling nell'anno di registrazione, a seconda delle competenze economiche inserite nei movimenti analitici presenti al loro interno.

:::tip Esempio
Ad inizio anno andremo a valorizzare in questa sezione, ad esempio, tutte quelle registrazioni che la contabilità generale rileverà posticipatamente o a fine anno, come gli emolumenti del collegio sindacale o il compenso amministratore.
Oppure possiamo rilevare mese per mese i dodicesimi di competenza dei costi legate alle retribuzioni dei dipendenti, in modo da ripartire le mensilità aggiuntive e i vari accantonamenti che hanno manifestazione monetarie in specifici periodi dell'anno.
:::

Una volta indicata, nella form di ricerca, l'area di riferimento che vogliamo utilizzare potremo ricercare le registrazioni già effettuate, per modificarle o cancellarle, o magari duplicarle per creare i movimenti validi per il nuovo anno, piuttosto che utilizzare il pulsante 'Nuovo' per creare da zero una nuova registrazione extracontabile. La maschera della registrazione ricalca quella delle registrazioni di contabilità generale e utilizzano potenzialmente lo stesso set di causali.

:::tip Nota
Di queste registrazioni, però, ci interessa il dato inserito nella sezione di contabilità analitica, in quanto le righe di generale sono irrilevanti nelle elaborazioni del controlling: a seconda delle abitudini e delle preferenze, possiamo magari codificare una causale ad hoc che presenti direttamente il tab dell'analitica e che ci consenta di salvare un movimento a zero di generale predefinito, per poter saltare la valorizzazione di questa sezione.
:::