---
title: Parametri di Contabilità
sidebar_position: 30
---

Dato che possiamo collegare i Centri aziendali a più anagrafiche di Fluentis, dobbiamo definire in che priorità andare a valorizzarle quando stiamo registrando manualmente in contabilità (o stiamo eseguendo una contabilizzazione da un modulo che non gestisce l'analitica).

All'interno del parametri di contabilità, in basso a Destra, troviamo la **PROPOSTA CENTRI DI COSTO/PROFITTO**, le cui opzioni sono:
- *Costo contabile*: significa leggere la configurazione dei centri dal sottoconto del *Piano dei conti*
- *Anagrafica*: significa leggere la configurazione dall'*Anagrafica cliente/fornitore/agente* intestataria della registrazione contabile che si sta inserendo
- *Costo industriale*: non attivo

Utilizzando i pulsanti *Sposta su* e *Sposta giù*, presenti all'interno della ribbon, andremo a mettere le opzioni nell'ordine desiderato.

La logica di attribuzione è sempre legata al piano dei conti e quindi, consigliamo di avere come priorità il COSTO CONTABILE. 
