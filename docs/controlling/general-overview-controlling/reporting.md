---
title: Reportistica
sidebar_Position: 2.9
--- 

Possiamo suddividere la reportistica in due tipologie: 

***RENDICONTO ECONOMICO AZIENDALE (REPORTISTICA AZIENDALE):*** il classico conto economico a margine di contribuzione piuttosto che a valore aggiunto o a valore di produzione ottenuta o venduta;  
***RENDICONTO ECONOMICO DI CENTRO:*** tramite il quale in funzione del cost driver di misurazione del centro siamo in grado di determinare la nostra tariffa parametrica che, per quanto riguarda i centri produttivi è quasi sempre euro/ora. Questa tariffa la andremo ad impiegare per la costificazione a livello di commessa o di prodotto dei tempi impiegati per la trasformazione medesima.

Naturalmente questa reportistica dovrà avere anche la possibilità di confrontare periodi o orari diversi per poter fare un minimo di analisi degli scostamenti. Per esempio, per aree diverse potremmo confrontare un consuntivo rispetto a un budget.

Per le aziende che valorizzano la [*dimensione progetti/commesse*](/docs/controlling/controlling-parametrization/controlling-specific-settings/dimension) sarà disponibile la procedura di stampa del consuntivo di progetto, sempre basato su un [*Modello di riclassificazione*](/docs/controlling/reclassifications/create-reclassification-model) specifico.