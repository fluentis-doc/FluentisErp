---
title: Consolidamento
sidebar_position: 1
---

La procedura consentirà di legare le chiusure infrannuali delle varie società presenti nel database, al fine di creare un bilancio consolidato di gruppo da stampare o valorizzare in un riclassificato di bilancio.

Nella testata della maschera si deve inserire una descrizione dell'operazione e una causale di registrazione: verranno rilevati, infatti, gli storni dei costi/ricavi infragruppo e i crediti/debiti aperti, secondo la logica specificata in seguito.

All'interno della tabella società, riga per riga, è possibile associare un'anagrafica: da questa anagrafica si andranno a individuare i sottoconti clienti/fornitori del gruppo (ad es. nella società X si andrà a vedere se l'anagrafica legata alla società Y è codificata come cliente e/o fornitore). Dalle registrazioni intestate a questi sottoconti valorizzate nelle chiusure selezionate, si andranno a inserire con segno inverso i costi/ricavi nella nuova registrazione; per gli stessi sottoconti si andranno a verificare le partite aperte, al momento del consolidamento, e si andranno a stornare i saldi anche di questi.

## Consolidamenti

Nella griglia della maschera saranno visualizzate, per ogni società, l'ultima chiusura conti creata e il flag ‘Sel.' andrà a individuare su quali eseguire l'operazione di consolidamento. E' possibile selezionare una chiusura infrannuale differente dall'ultima proposta.

## Precedenti

Dalla scheda precedenti è possibile procedere alla cancellazione delle procedure di consolidamento eseguite.