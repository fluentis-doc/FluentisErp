---
title: Introduzione
sidebar_position: 1
---

Il modulo **Chiusure infrannuali** consente all'operatore di gestire le simulazioni extracontabili dei dati di bilancio periodico: sono disponibili una serie di procedure automatiche di ripresa e valorizzazione delle tipiche registrazioni che consentono di creare un bilancio di competenza di periodo.
Il modulo è presente nell'area *Controlling* e legge come dati di origine quelli della contabilità generale.

## Per iniziare ad utilizzare
Non vi sono tabelle specifiche di configurazione, se non quelle necessarie alla valorizzazione della varie aree di origine dei dati gestiti dalle procedure del modulo stesso.

- Creare una *Nuova chiusura conti infrannuale*, riprendendo i saldi dei dati di generale ed analitica dalla Contabilità generale

- applicare le *Scritture di rettifica*, per valorizzare i risconti dei costi/ricavi fuori del periodo di competenza della simulazione di bilancio

- aggiungere le *Scritture di integrazione*, per valorizzare i ratei dei costi/ricavi di registrazioni fuori della chiusura, ma che hanno valori economici di competenza del periodo 

- fare la *Valorizzazione area acquisti e vendite*, per aggiungere i documenti in transito nel ciclo attivo e passivo

- eseguire la *Ripresa ammortamento cespiti*, per inserire gli ammortamenti del periodo della chiusura, secondo le logiche civilistiche/fiscali contabili

- gestire la *Contabilizzazione rimanenze*, per valorizzare automaticamente le rimanenze iniziali e finali del periodo di competenza

- per installazioni multisocietarie, elaborare il *Consolidamento di bilancio*, per creare un consolidato delle chiusure infrannuali valorizzate nelle varie società gestite nell'installazione


