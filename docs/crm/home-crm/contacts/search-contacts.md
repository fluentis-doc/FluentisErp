---
title: Ricerca Contatti CRM
sidebar_position: 1
---

Il modulo Contatti consente all’operatore di gestire l’anagrafica dei contatti del CRM. Si trova all’interno dell’area CRM e permette di gestire le attività sul contatto, il flusso operativo di gestione contatto, i suoi riferimenti, gli agenti a lui collegati e le offerte a lui presentate.
I contatti del CRM hanno una propria anagrafica, differente da quella dei contatti Fluentis, ma alla quale si può collegare nel momento in cui un contatto del CRM diventi un cliente a tutti gli effetti.

La procedura di **Ricerca Contatti** è stata disegnata per permettere all’utente di ricercare facilmente i contatti del CRM già inseriti, con lo scopo di visualizzarli, modificarli ed eventualmente cancellarli.
Con l’aiuto dei filtri si può visualizzare: un solo contatto (**Nome**), più contatti appartenenti alla stessa tipologia ([**Tipo Contatto**](/docs/configurations/tables/crm/contacts/contact-type/)), più contatti appartenenti alla stessa categoria commerciale ([**Categoria commerciale**](/docs/configurations/tables/crm/contacts/commercial-category/)). È possibile inoltre filtrare per l’**Agente principale** indicato sul Contatto, al quale sono legati anche i filtri relativi ai **Concorrenti** ed al **Settore d’Uso**, oppure per altri filtri.

Cliccando **Ricerca** nella ribbon bar è possibile visualizzare i contatti importati o inseriti manualmente, con le relative caratteristiche.
L’icona a sinistra rappresentante un omino è di colore grigio se il soggetto è ancora un contatto, ma diventerà verde quando sarà cliente.
Nella parte alta è possibile filtrare la ricerca secondo le caratteristiche preferite. Cliccando sul **+** a sinistra della riga, è possibile visualizzare ulteriori informazioni del contatto. 
Per aprire i dettagli di un contatto, basterà selezionarlo e fare doppio click con il mouse.       

A destra della griglia sono presenti due label:
- **Map**: questa funzione permette di visualizzare i Contatti nella mappa. Per la visualizzazione dei Contatti CRM nella Mappa, viene ricercata prima la presenza di un Indirizzo, poi la presenza di Latitudine e Longitudine. Nel primo caso, cliccando sul pin nella Mappa, saranno visualizzati Nome della società ed Indirizzo, nel secondo caso solo il Nome della società.     
- **Funnel per qualità contatto**: in questa sezione viene visualizzato graficamente l'andamento della gestione contatti basato sulla [Qualità](/docs/configurations/tables/crm/contacts/contact-quality).

I pulsanti presenti nella barra degli strumenti sono:       
**Conversione a cliente**: con questo pulsante è possibile convertire un contatto CRM in un [Cliente](/docs/erp-home/registers/contacts/create-new-contact/general); i dati inseriti nel contatto verranno copiati nella nuova anagrafica; il pulsante è attivo per i [Tipi contatto](/docs/configurations/tables/crm/contacts/contact-type) che non hanno attivo il flag *Cliente*.


