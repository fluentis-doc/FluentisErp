---
title: Gestione massiva dei dati
sidebar_position: 2
---

La gestione si trova sul percorso **Qualità > Controlli articolo > Schede tecniche > Procedure > Gestione massiva dei dati**


:::important A cosa serve
Questa procedura permette la gestione massiva di alcune informazioni presenti nelle *Schede tecniche*, senza avere l'obbligo di dover entrare in ogni documento, apportare le modifiche desiderate e memorizzarle.   
:::


La form è suddivisa in:
- un'area di filtro relativa alla ricerca delle informazioni di testata delle *Schede tecniche*;   
- un'area di filtro contestuale alle sessioni delle informazioni che si desidera modificare;   
- un'area composta da diversi tabulatori ognuno dei quali contiene le griglie dedicate alla modifica e risultato del filtro;   
- l'ultimo tabulatore contiene lo *Storico errori* riscontrati durante le attività di modifica.   

I tabulatori sono:   
> **Schede tecniche**;   
> **Proprietà**;   
> **Norme e leggi**;   
> **Articoli associati**.

### Pulsanti specifici

#### ![](/img/neutral/common/search.png) Ricerca

La form si compone di un'area di filtro e da una di risultato. Una volta impostati tutti i filtri desiderati, basterà cliccare sul pulsante **Ricerca** per visualizzare i risultati all'interno della griglia di risultato. L'area filtro è variabile ed è contestuale al tabulatore selezionato. Il risultato dell'applicazione del filtro visualizzerà i dati nella griglia risultato del tabulatore precedentemente selezionato.   

#### ![](/img/neutral/common/delete.png) Cancella

Abilitato se si seleziona almeno una riga dalla griglia risultato.   
Selezionate le righe desiderate è necessario cliccare sul pulsante **Cancella** per eliminarle, previo conferma.   

#### ![](/img/neutral/common/execute.png) Modifica massiva dei dati

Abilitato se si seleziona almeno una riga dalla griglia risultato.   
Selezionate le righe desiderate e indicate le modifiche da attuare nella griglia risultato, è necessario cliccare sul pulsante **Modifica** per applicare le modifiche.   
In caso di anomalie riscontrate durante la *Modifica* le segnalazioni sono disponibili nel tabulatore *Storico errori*.   

### Gestione massiva dei dati

#### Area di filtro

L'area è composta da una parte fissa dove vengono riportati i filtri di ricerca relativi alle informazioni di testata della *Scheda tecnica* e da una parte variabile e contestuale al tabulatore selezionato; la parte variabile è contenuta in un expander che riporta lo stesso titolo del tabulatore selezionato; questa parte variabile non è visualizzata per il tabulatore *Schede tecniche*.   
Premendo il pulsante **Ricerca** sono visualizzati i risultati all'interno della griglia di risultato del tabulatore selezionato.  

#### Area di modifica

Contenuta in ogni tabulatore (eccetto nel tabulatore *Storico errori*), è la "griglia" superiore composta da una singola riga.   
In questa griglia, che riporta le medesime colonne della griglia risultato (quella inferiore), è possibile inserire tutte le informazioni che si desiderano riportare nelle righe della griglia risultato alla pressione del pulsante *Modifica*.   
Una volta terminata la sostituzione dei valori, i valori preesistenti nella griglia superiore verranno eliminati.   

#### Area di risultato
Contenuta in ogni tabulatore, è la "griglia" inferiore che contiene il risultato della *Ricerca* applicata all'area di filtro.
In questa griglia, che riporta le medesime colonne della griglia di modifica (quella superiore), è possibile modificare manualmente tutte le informazioni senza dover entrare in ogni gestione della *Scheda tecnica*. Le colonne variano a seconda del tabulatore selezionato.   
Le colonne dove non è possibile modificare le informazioni sono disabilitate ed evidenziate con un diverso colore.

Per tutto quanto non dettagliato in questo documento sul funzionamento comune delle form fare riferimento al seguente link [Funzionalità, pulsanti e campi comuni](/docs/guide/common).