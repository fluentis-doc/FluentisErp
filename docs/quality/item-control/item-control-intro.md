---
title: Introduzione
sidebar_position: 1
---

Il modulo consente di registrare tutte le informazioni necessarie per garantire una corretta produzione e un’erogazione dei servizi in condizioni controllate.   


I documenti gestiti sono:   

### Schede tecniche
Le Schede tecniche catalogano tutte quelle informazioni che descrivono le caratteristiche dei prodotti associati come idonee ad un contratto, ad una specifica funzionale o ad un determinato impiego.   
Le schede tecniche possono essere personalizzabili per Cliente.   
Vengono gestite le revisioni e la rintracciabilità tra Schede tecniche desiderate.   
A standard sono disponibili le reportistiche di: Scheda tecnica (per uso interno) e Scheda Prodotto (ad uso commerciale).   

### Piani di controllo
Nei Piani di controllo si catalogano tutte le prove pianificate, verifiche, misurazioni necessarie ed i valori da ottenere per garantire che materiali e prodotti associati rientrino nei limiti delle proprietà richieste.   
Tramite i Piani di controllo è possibile predefinire i controlli da effettuare durante il ciclo di vita di un articolo: dai controlli in accettazione materiali, rientri da conto lavoro, ai controlli durante il ciclo produttivo di un articolo: prima, durante e successivamente alla creazione del prodotto.
I Piani di controllo, così come le Schede tecniche, possono essere personalizzabili per Cliente e/o Fornitore. Anche in questo documento vengono gestite le revisioni e la rintracciabilità tra Piani di controllo desiderati.   
Ad ogni prova pianificata è possibile indicare: se la prova viene effettuata internamente o presso terzi, la categoria e lo strumento di misura da utilizzare, i tipi di valore richiesti (Si/No o Numerici), il valore nominale, i limiti inferiore e superiore specificabili in percentuale o in valore assoluto, il numero di misurazioni da effettuare e con quale frequenza.   
Elenchiamo alcuni esempi di tipologie di Piani di controllo possibili: Controlli in accettazione, Controlli in accettazione per fornitori critici, Controlli di produzione, Collaudi finali.   
A standard è disponibile la reportistica di: Piano di controllo.   

### Controllo articoli
I Controlli articolo permettono la registrazione delle misurazioni effettuate, dei valori rilevati e la conseguente indicazione della conformità o meno del materiale, semilavorato o prodotto controllato.   
Elenchiamo i documenti dai quali è possibile effettuare dei controlli sugli articolo: Ricevimenti merce, D.D.T. e Fatture di acquisto, Dichiarazioni di produzione, Fasi ordini di produzione, Rientri da Conto lavoro e Movimentazioni di carico. Per ogni tipologia di documento è possibile specificare per quale dettaglio articolo si desidera attuare la verifica: Nessuno, per Lotto, per Serial number o per Unità di carico, il tipo di controllo da generare e da quale tipologia di Piano di controllo ricercare, in modo prioritario, le prove da effettuare.   
È possibile impostare delle gradazioni di colore per indicare diversi stati dei controlli visibili successivamente nel filtro dei Controlli.   
Inoltre è possibile impostare se il riconoscimento dell’esito negativo della prova viene proposto automaticamente dal sistema: al primo valore rilevato non conforme o sulla media aritmetica dei valori rilevati.   
La gestione dell’inserimento e consultazione delle rilevazioni riportano: l’articolo controllato, il Piano di controllo di origine, l’esito complessivo delle rilevazioni, il dettaglio del documento di origine e, per ogni prova rilevata, tutte le informazioni ereditate dal Piano di controllo di origine, il valore e la media dei valori rilevati nella sessione Rilevazione multipla valori, l’esito, l’operatore che ha rilevato i valori e con quale strumento di misura. Dalla gestione è inoltre possibile effettuare le movimentazioni di trasferimento articoli dal magazzino di controllo qualità ai magazzini articoli conformi e non conformi.   
Tramite la soluzione M.E.S., integrata in Fluentis, è possibile inserire le suddette informazioni richieste in modo diretto e semplificato.   
A standard sono disponibili le reportistiche di: Elenco Controlli articolo per Articolo, Elenco Controlli articolo per Cliente/Fornitore, Elenco Controlli articolo per Tipo documento e Etichetta Articolo C e NC.   

### Certificati di Analisi
I Certificati di Analisi attestano le avvenute verifiche sul prodotto, il rispetto dei limiti indicati nei Piani di controllo e nelle Schede tecniche correlate e accompagnano la vendita del prodotto.   
A standard sono disponibili le reportistiche di: Certificato di analisi e Dichiarazione di conformità.   
