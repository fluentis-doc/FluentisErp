---
title: Generalità
sidebar_position: 1
---

Il modulo Intrastat è dedicato alla creazione delle dichiarazioni statistiche Intrastat: è prevista sia una gestione manuale dei dati che un inserimento automatico rispetto ai dati presenti all'interno delle fatture di acquisto e di vendite delle relative aree acquisti e vendite, così come una ripresa dei dati dalle registrazioni contabili. Le due modalità sono alternative ed interdipendenti.
Contabilizzando le fatture interessate con i settaggi opportuni (in particolare attivando il **flag** *Intrastat* all'interno delle **causali** contabili coinvolte) è possibile gestire la creazione automatica sempre attraverso le registrazioni contabili, sia per i beni che per i servizi.

Le impostazioni di base sono legate alle **anagrafiche** e ai **tipi di documento** in acquisto e vendita: 

**è necessario, infatti, che il documento sia di tipo intracomunitario e che l'anagrafica intestataria dello stesso sia stato definito come soggetto Intrastat.**

Per ottenere il massimo degli automatismi sarà necessario definire, nelle anagrafiche articoli, i codici nomenclatura di ognuno così come gli eventuali fattori di conversione per ottenere la valorizzazione automatica dell'unità di misura complementare. Chiaramente necessario, per quanto possibile, definire all'interno dei vari documenti in modo completo i dati del tipo di trasporto e le condizioni di resa.

L'utilizzo del modulo si effettua con la creazione di una nuova dichiarazione intrastat1 (per le vendite) e Intrastat2 (per gli acquisti): si andranno a completare i dati prelevandoli dalle fatture acquisto e vendite, oppure dalle registrazioni contabili, oppure con l'inserimento manuale nelle sezioni relative.

Completati i dati dei modelli sarà possibile procedere alla stampa dei modelli o all'invio telematico degli stessi con la creazione del file previsto.






