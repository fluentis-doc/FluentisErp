---
title: Valorizzazione Non conformità
sidebar_position: 1
---

La procedura di Valorizzazione non conformità permette la creazione contemporanea di una o più note di addebito ai *Fornitori* delle *Non conformità* desiderate.   
Per utilizzare la procedura è necessario che, al conto *Fornitore*, al quale viene contestato il prodotto o il servizio, sia associato un conto *Cliente* al quale intestare la fattura.   

## Valorizzazione
In questa sessione è possibile selezionare le *Non conformità* da valorizzare.   
E' possibile ricercare le *Non conformità* da valorizzare utilizzando i filtri disponibili.   
Le *Non conformità* ricercabili sono tra quelle di *Tipo a Fornitore*, *Autorizzate*, con un *Valore da addebitare* e non ancora *Valorizzate*.   
Le *Note di addebito* verranno create con la **Data creazione** presente sotto l'elenco.   
Selezionando una o più *Non conformità* la valorizzazione può essere eseguita alla pressione del pulsante **Creazione fatture da Reclami**.   

## Parametri 
Nel tabulatore è possibile inserire dei parametri da utilizzare nella procedura e durante la valorizzazione nella gestione della [Non conformità](/docs/quality/claims-and-non-compliance/non-compliances/non-compliance).   
Le informazioni gestite sono:   
> **Inserimento in fattura**: expander dove sono presenti le indicazioni di:   
>> **Non conformità con cambi diversi**: se indicato permette di inserire, in una stessa *Nota di addebito*, *Non conformità* con cambi diversi.   
>> **Riportare Nostro e Vostro riferimento**: indica se riportare nella *Note di addebito* i relativi riferimenti inseriti nel *Reclamo*.   
>> **Dettaglio oggetti reclamati**: indica ??? .   
>   
> **Riferimenti non conformità**: expander dove sono presenti le indicazioni di:   
>> **Metti riferimenti Non conformità**: se indicato permette di inserire il riferimento della *Non conformità* in una riga *Articolo note*, che viene inserito prima della riga riportante l'importo da addebitare. Il riferimento da riportare può essere parametrizzato nel campo *Descrizione* sottostante.   
>> **Descrizione**: parametrizzazione del riferimento della *Non conformità* in una riga *Articolo note*, che viene inserito prima della riga riportante l'importo da addebitare.   
>> Le possibili informazioni con cui creare la stringa di riferimento (inserendo il rispettivo numero tra parentesi tonde) sono elencate nella legenda sottostante.   
>>
Una volta modificati i parametri, per poterli utilizzare, è necessario memorizzare le modifiche tramite la pressione del pulsante **Salva**.

## Ripristino valorizzazione
In questa sessione è possibile ricercare le *Note di addebito* precedentemente create con la procedura di valorizzazione.   
E' possibile ricercare le *Note di addebito* da ripristinare utilizzando i filtri disponibili.   
Nella prima griglia sono presenti le operazioni effettuate, mentre nella seconda griglia sono presenti le **Fatture** e le **Non conformità** di ogni operazione.   
Per annullare le operazioni, è necessario selezionare le operazioni da cancellare e premere il pulsante **Ripristina creazione**.   
Per annullare invece delle singole fatture tra più fatture create in una stessa operazione, è necessario selezionare nella seconda griglia le fatture da cancellare e premere il pulsante **Ripristina fattura**.   