---
title: Campagne Marketing
sidebar_position: 2
---

La funzione **Campagne Marketing** si trova all'interno del modulo **CRM**.

Aprendo la maschera di **Ricerca**, è possibile filtrare a seconda della *Data*, del *Tipo campagna*, del *Marketer referente*, ecc. e nella griglia sottostante si possono consultare le *Campagne* già create, con i relativi dettagli e le fasi pipeline raggiunte.

### Creazione Nuova Campagna Marketing

Con il pulsante nella ribbon bar **Nuovo** è possibile creare una nuova **Campagna Marketing**.

Il primo campo richiesto è il **Tipo campagna**, che si può scegliere dal menu a tendina (clic su **Apri Form** se servono nuovi **Tipi di campagna)**.

Espandendo la prima combo box vengono visualizzati ulteriori campi: **Pipeline flux** riguarda il flusso della campagna, mentre il campo successivo riguarda il **Flusso contatto**, entrambi selezionabili dal menu a tendina.

Il campo [Lista di distribuzione](/docs/crm/budget-marketing-automation/distribution-list/distribution-list-intro) identifica da dove prendere i contatti per la campagna in creazione, ma è possibile scegliere anche una lista vuota e scegliere i contatti manualmente; in una campagna di outbound generalmente però i contatti sono già presenti e saranno per esempio tutti quelli a cui sarà inviata una email.

Il campo successivo, **Categoria campagna**, rimanda ad una tabella composta da **Codice** e **Descrizione**, in cui è possibile suddividere le campagne in categorie.

Nella combo box successiva sono richiesti i contatti del **Marketer referente** Espandendo questa sezione è possibile inserire il **Referente commerciale** (con **Apri form** del campo è possibile aprire in dettaglio il contatto).

All'interno dei campi successivi è possibile inserire un **Periodo** di riferimento per il budget, un **Conto** ed eventualmente un **Progetto**, con le **Date di validità**.

Nei campi successivi vengono richiesti la **Nazione**, la **Zona**, la **Lingua** e la **Divisa**.

Il flag **Proponi data creazione lead** compila il campo nell'apposita tab al momento del contatto con il potenziale cliente.

Gli altri campi visualizzati sono il **Titolo**, che si compila in automatico al momento dell'inserimento del **Tipo campagna**, e la **Descrizione** che è libera.

Il flag su **Contatti effettuati** rende visibili nella tab **Contatti** i contatti per i quali è già iniziata la campagna marketing.

Sulla destra sono presenti altri campi:** Numero** che si compila in automatico al momento dell'inserimento del Tipo campagna, **Versione**e **Data** vengono proposte in automatico all'inserimento della campagna.

Dopo aver compilato i campi di testata che risultano utili per la Campagna Marketing, è possibile salvare.

 ![](/img/it-it/applications/crm/budget-marketing-automation/image04.png)

In basso sono presenti le frecce che indicano le fasi pipeline raggiunte, che possono venire settate nella tabella **Fasi Pipeline** con un **Codice** ed una **Descrizione**.

Queste frecce sono selezionabili liberamente da parte dell'utente in base alla fase raggiunta ed esplodendole si possono notare le descrizioni di ogni fase: generalmente nella prima potremo trovare descritti i contatti iniziali, che non hanno ancora portato alla creazione di una lead; nella seconda potremo trovare il dettaglio di un potenziale cliente interessato a procedere, e così via. 

 ![](/img/it-it/applications/crm/budget-marketing-automation/image05.png)

Informazioni sui tab inferiori: 

**- Contatti**: sono presenti i contatti destinatari della Campagna Marketing; è possibile inserirne di nuovi cliccando il pulsante nella ribbon bar **Nuovo**: verranno richiesti la **Data di inserimento**, la **Data di creazione lead** (questo campo andrà a compilarsi in automatico anche nella tab **Leads**), il **Contatto**, ecc.

Selezionando i Contatti per i quali si vuole procedere alla Campagna Marketing, si può cliccare nella ribbon bar il pulsante **Email** per procedere all'invio di email.

**- Contatti di origine**: contiene i dettagli dei contatti CRM di origine (Id, Company Name, Address, Email), ed è possibile aggiungerne di nuovi con il pulsante nella ribbon bar **Inserisci contatti**.

- **Leads**: sono presenti le specifiche di creazione dei vari contatti con i clienti; è possibile ricercare eventuali lead già presenti con il pulsante **Ricerca lead**; allo stesso modo è possibile cancellarli con il pulsante **Cancella**. 

- **Costi**: richiede l'inserimento manuale dei costi della Campagna Pubblicitaria; è necessario costificare una campagna per poter fare un budget del marketing. Poi, questi costi potranno essere effettivamente confrontati con il budget che ci si era prefissato inizialmente.

È consigliabile quindi inserire in questa tab i costi effettivi per monitorare un'attività strategica.

I costi possono essere inseriti cliccando i pulsanti nella ribbon bar **Nuovi costi** o **Nuovi costi per periodo**.

- **Extra data**: è possibile inserire degli eventuali extra data.
