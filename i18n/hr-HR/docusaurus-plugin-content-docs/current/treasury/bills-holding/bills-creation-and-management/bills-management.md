---
title: Gestione effetti
sidebar_position: 1
---

Da questa maschera si procede alla gestione dell'effetto: la maschera è la stessa sia per la creazione di un nuovo effetto che per l'apertura in modifica/visualizzazione dell'effetto.

Nel primo campo si trova il **tipo dell'effetto in uso**: nel caso di inserimento, il programma procederà ad assegnare un numero secondo il numeratore collegato al tipo effetto e all'anno di riferimento, che propone come l'anno della data di sistema.

I campi degli **importi valuta** e **importo effetto** possono essere inseriti manualmente o gestiti automaticamente sulla base delle partite/scadenze selezionate dalle maschere dei riferimenti scadenze/partite. Importo bollo è in campo non utilizzato.

La **data valuta** è la data per il cambio nel caso, teorico, di effetti in valuta.

Gli elementi obbligatori da indicare sono la data scadenza, divisa e cambio, il cliente debitore e la piazza (compilata sulla base dell'anagrafica collegata al cliente).

L'**agente** è un semplice campo di riferimento dell'agente principale della fattura d'origine.

Lo **stato effetto** viene proposto come ‘emesso' e sarà aggiornato automaticamente sulla base delle operazioni che saranno eseguite per l'effetto.

Il flag **Stampato** non è gestito, mentre il contabilizzato e accreditato dipendono dalle procedure di contabilizzazione effetti e accrediti eseguite.

Il campo **riferimenti** è un campo note libero, che viene riportato nel file come riferimento dell'operazione al posto del testo con i riferimenti presi dai parametri (es.: per inserire i riferimenti CIG dei cantieri).






