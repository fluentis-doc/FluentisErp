---
title: Parametri
sidebar_position: 2
---

All'interno della scheda parametri si vanno a definire i dettagli di gestione: la causale contabile viene proposta sulla base dei parametri del modulo, le date di registrazione sono proposte come data odierna; i sottoconti sono ripresi dai parametri del modulo, ma possono essere modificati o inseriti di volta in volta.

Il flag **Contabilizzazione riepilogativa** andrà a rilevare in un'unica registrazione tutti gli insoluti presentati sullo stesso istituto di credito: normalmente questa opzione non viene sfruttata, in particolare se è stata inserita l'obbligatorietà della data e numero fattura nella causale contabile da utilizzare.

La **rivalsa spese** impone la rilevazione del riaddebito spese al cliente: con questa opzione si attiverà alla base della maschera la sezione di gestione della possibilità di fatturare queste spese invece che registrarle direttamente in contabilità. In questa sezione tutti i campi dovranno essere impostati al fine di poter creare la fattura di vendita.

Infine resta da inserire obbligatoriamente il tipo di pagamento e la data scadenza da assegnare per la riapertura della partita: il software non darà, in questo caso, lettura dell'anagrafica del cliente (neanche entrando in modifica della registrazione contabile creata da questo modulo), ma sarà l'utente a dover indicare di volta in volta quale sarà il tipo di pagamento da attribuire e la data scadenza relativa (questa normalmente sarà uguale alla data scadenza dell'effetto insoluto). Il flag Data scadenza uguale a data scad. effetto imporrà ad ERP l'assegnazione della data scadenza uguale alla data scadenza dell'effetto diventato insoluto.

RIBBON BAR: rappresenta il menu della Form in oggetto, ossia l'area nella quale è possibile effettuare delle azioni collegate alla procedura in uso. La lista delle funzionalità possibili è di seguito rappresentata:



| Funzione | Significato |
| --- | --- |
| Contabilizza | Esegue la contabilizzazione per le righe selezionate. |






