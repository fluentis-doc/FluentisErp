---
title: C.M.R.
sidebar_position: 3
---

La procedura del CMR permette di stampare i documenti per riassumere gli articoli e il peso e volume totale dei documenti selezionati per essere spediti. Nella parte superiore è possibile filtrare le Fatture di vendita, i DDT di vendita e i DDT di conto lavoro. Cliccando Ricerca verranno visualizzati in griglia i documenti che hanno le caratteristiche ricercate e che verranno stampati.     

:::tip Consiglio
Se volete escludere una determinata tipologia di documento dai risultati in griglia per un cliente, inserite una data inziale e una data finale in cui non ci siano documenti. In questo modo non verrà proposta nessuna riga da stampare.
:::

Per visualizzare i risultati è obbligatorio raggruppare per **Conto**, **Porto**, **Destinatario/Destinazione** oppure **Vettore**, con i relativi flag del filtro.

:::tip Consiglio
Se si raggruppa soltanto per il Conto, non si possono valorizzare Destinatario e Destinazione perchè più righe con lo stesso cliente, ma diversi destinatari/destinazioni, creano una sola riga CMR. E' necessario quindi raggruppare sia per Destinazione che per Conto.
:::

Nella griglia di risultato è possibile consultare l'elenco dei conti/porti/destinatari/vettori (in base al raggruppamento selezionato nel filtro) presenti nei documenti. Espandendo le righe, saranno visualizzati fatture, ddt di vendita e ddt di conto lavoro. Alla selezione di una riga saranno stampati tutti i documenti visualizzati espandendo quella riga.   
Per ogni riga vengono riportati nelle colonne **Descrizione merce** e **Note** rispettivamente i campi **Aspetto esteriore dei beni** e **Annotazioni cliente** inseriti nei documenti. Se non presenti possono essere compilati manualmente.       
Per ogni documento vengono stampate quattro copie: per il venditore, per il vettore, per il destinatario e una aggiuntiva.

