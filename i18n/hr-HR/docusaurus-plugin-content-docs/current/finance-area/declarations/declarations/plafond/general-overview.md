---
title: Introduzione
sidebar_position: 1
---

La procedura consente all'operatore di gestire i calcoli del Plafond IVA, sia come plafond fisso che mobile. E' presente nell'area amministrazione, il modulo contabilità generale e riceve i dati dalle registrazioni contabili.

Si ricorda che:

Per evitare di penalizzare dal punto di vista finanziario i contribuenti che effettuano esportazioni e cessioni intracomunitarie con una certa incidenza rispetto al volume d'affari, evitando il formarsi di un eccessivo credito IVA, il legislatore ha previsto per tali soggetti la facoltà di acquistare beni e/o servizi (con esclusione di fabbricati e aree fabbricabili e di beni/servizi con IVA indetraibile) senza applicazione dell'imposta.

Il **plafond** rappresenta appunto l'ammontare entro il quale gli esportatori abituali, ovvero coloro che nel periodo di riferimento (anno solare precedente oppure ultimi 12 mesi) hanno registrato esportazioni, cessioni intracomunitarie e altre operazioni assimilate (quindi non imponibili) di **importo superiore al 10% del volume d'affari, **possono effettuare acquisti in sospensione d'imposta, senza quindi applicazione dell'IVA.

L'esportatore abituale può determinare il plafond di cui disporre con **due diverse metodologie**: il sistema del **plafond fisso** o il sistema del **plafond mobile**.

Il metodo del **plafond fisso** consiste nel prendere come **base di calcolo** le operazioni non imponibili relative ad esportazioni ed operazioni assimilate** registrate nell'anno solare precedente**. Al 1° gennaio di ciascun anno, il plafond disponibile è costituito dalle operazioni non imponibili registrate nell'anno precedente e poi, nel corso dell'anno di utilizzo, è sufficiente controllare che gli acquisti e le importazioni con dichiarazione di intento non superino l'ammontare del plafond disponibile.

 

Il **plafond mobile** si calcola invece tenendo conto delle **operazioni registrate nei dodici mesi precedenti.**

Con il metodo del plafond mobile **l'ammontare del plafond** di cui si dispone è dato dalla **differenza tra le operazioni non imponibili registrate nei 12 mesi precedenti** e il relativo progressivo utilizzo. Nel mese in cui si verificano i primi acquisti agevolati, **il progressivo utilizzo è dato dalla differenza tra gli acquisti in sospensione effettuati nel mese e le operazioni non imponibili relative al 13° mese precedente.**

 






