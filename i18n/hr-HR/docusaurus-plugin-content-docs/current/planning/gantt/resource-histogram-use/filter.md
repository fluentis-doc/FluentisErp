---
title: Filtro
sidebar_position: 2
---

In questo tab è possibile impostare i criteri di ricerca degli ordini pianificati e di produzione che si vogliono visualizzare graficamente nell'Istogramma che si trova nel secondo tab. Esistono 3 modalità diverse di impostazione dei filtri; utilizzando infatti i radio button che si trovano nella parte superiore della finestra si può decidere di utilizzare i *Filtri* (ed in questo caso si attiva il riquadro posto nella parte inferiore della finestra), il radio button *Centri di lavoro* (ed in questo caso si attiva solo la griglia in cui l'utente può inserire i Centri di Lavoro da visualizzare nel grafico), il radio button *Tutti i centri di lavoro*, che disattiva entrambe le sezioni consentendo di visualizzare in automatico i grafici per tutti i CdL presenti nel database per la società in cui si sta lavorando.

L'utente può utilizzare i seguenti filtri:

**Tipo Richiesta**: in questa sezione è possibile decidere di visualizzare nel grafico gli ordini pianificati e di produzione in cui sono impegnati tutti i centri di lavoro filtrati, oppure, tra quelli filtrati, solo quelli con eccesso di occupazione (cioè quelli che presentano alcune giornate lavorative in cui la quantità di lavoro disponibile è inferiore alla quantità di lavoro richiesta), oppure solo quelli con carenza di occupazione (cioè quelli che presentano alcune giornate lavorative in cui la quantità di lavoro disponibile è superiore alla quantità di lavoro richiesta);

**Da data….A data….**: in questi 2 campi è possibile impostare da quale data a quale data si vuole visualizzare la situazione degli ordini pianificati e di produzione. Il grafico verrà appositamente dimensionato a seconda del range di date inserito;

**Anno / Ordine Pian.**: in questi 2 campi vengono impostati il l'anno e il numero dell'ordine pianificato che si vuole visualizzare nel grafico. Attivando questo radio button, l'utente ha a disposizione anche il filtro per Tipo ordine pianificato, mentre si disattivano automaticamente tutti gli altri filtri contenuti nella stessa sezione;

**Anno / Ordine Prod.**: in questi 2 campi vengono impostati il l'anno e il numero dell'ordine di produzione che si vuole visualizzare nel grafico. Attivando questo radio button, l'utente ha a disposizione anche il filtro per Tipo ordine di produzione, mentre si disattivano automaticamente tutti gli altri filtri contenuti nella stessa sezione;

**Anno / Comm. Prod.**: in questi 2 campi vengono impostati il l'anno e il numero della commessa di produzione che si vuole visualizzare nel grafico. Attivando questo radio button, l'utente ha a disposizione tutti gli altri filtri contenuti nella stessa sezione, compresi i filtri per articolo di cui si dettaglia qui di seguito;

**Classe/Cod./Descr.**: la prima combo permette di impostare la classe dell'articolo, con doppio click sul secondo campo si apre un 'Help articoli' attraverso il quale si può selezionare il singolo articolo (codice e descrizione);

**Ordini Prod** **.**: i 3 flag qui presenti consentono di decidere di visualizzare nel grafico gli ordini di produzione Lanciati, Esecutivi e/o Evasi;

**Ordini di manutenzione**: con questo flag è possibile decidere di visualizzare nel grafico anche gli ordini pianificati di manutenzione. 

RIBBON BAR: rappresenta il menù della Form in oggetto, ossia l'area nella quale è possibile effettuare delle azioni collegate alla procedura in uso. La lista delle funzionalità possibili è di seguito rappresentata:



| Funzione | Significato |
| --- | --- |
| Cerca | Richiama la procedura per passare direttamente al tab “Istogramma” visualizzando i dati e i grafici basati sui filtri impostati nel tab “Filtro”. |
