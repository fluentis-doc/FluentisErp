---
title: Scritture per cost driver
sidebar_position: 6
---

Siamo all'interno del modulo Chiusure infrannuali e selezioniamo la procedura ‘Scritture da cost driver': con questa procedura è possibile valorizzare i centri di costo/profitto secondo i cost driver associati agli stessi. Il cost driver non è nient'altro che un criterio di ribaltamento  dei movimenti a cdc/cdp su N altri cdc/cdp (in base a delle percentuali impostate nella tabella Cost driver).

In sostanza, nella tabella ‘Cost driver' si definisce un codice/descrizione del criterio di ribaltamento e un dettaglio dei cdc/cdp/percentuali da valorizzare (e se queste sono riferite ad un anno contabile particolare o valide in generale per tutti i periodi). Questo Cost driver viene poi associato ad uno o più centri di costo/profitto: il risultato è che la contabilità assegna il movimento di costo/ricavo su un centro di costo/profitto generico senza preoccuparsi di come spalmarlo sui vari cdc/cdp di riferimento, operazione che viene eseguita extracontabilmente a posteriori valorizzando le Scritture da Cost driver appunto.

La procedura prevede la selezione della chiusura sulla quale eseguire l'operazione, la causale da utilizzare (che deve avere il flag cdc/cdp: in particolare, queste registrazioni infrannuali saranno registrazioni che contengono solo movimenti di cdc/cdp, non vi sarà nessun movimento contabile) e la gestione dell'operazione con le percentuali associate all'anno contabile associato alla chiusura infrannnuale stessa.

Nella parte inferiore della maschera saranno visualizzati i movimenti di cdc/cdp che saranno oggetto di ribaltamento, con il relativo codice di Cost driver collegato.

Anche in questa maschera è presente un pulsante di ripristino/cancellazione delle operazioni già eseguite.
