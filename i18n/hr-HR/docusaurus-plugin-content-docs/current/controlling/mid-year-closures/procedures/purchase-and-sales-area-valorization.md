---
title: Valorizzazione area acquisti e vendite
sidebar_position: 8
---

Siamo all'interno del modulo Chiusure infrannuali e selezioniamo la procedura ‘Valorizzazione area acquisti/vendite': con questa procedura è possibile assegnare alla chiusura infrannuale i documenti degli acquisti/vendite non ancora passati alla contabilità generale. Il riferimento è alle fatture da ricevere/emettere, che qui saranno valorizzate direttamente come se il documento fosse già stato ricevuto dal fornitore o emesso al cliente.

All'apertura della maschera è necessario indicare, alla sua base, su quale chiusura infrannuale si vuole lavorare. Nelle schede superiori saranno visualizzati, per l'area acquisti, i DDT di acquisto non valorizzate in fattura, le fatture di acquisto non contabilizzate, i ricevimenti merce a loro volta non valorizzati in fattura, i rientri del conto lavoro non ancora fatturati; per l'area vendite i DDT non ancora fatturate e le fatture di vendita non ancora contabilizzate (tutti questi non ancora assegnati alla chiusura selezionata).

Una volta filtrati e selezionati i dati di interesse, si andrà a premere il pulsante di contabilizzazione (nel caso dei DDT e del ricevimento merci sarà obbligatorio indicare la causale di fattura di acquisto/vendita da utilizzare). La procedura andrà a valorizzare la fattura o il documento come se questo fosse già il documento definitivo (in sostanza, eseguirà la registrazione al fornitore intestatario del documento in acquisto o al cliente per le vendite; per i ddt di acquisto, inoltre, a meno che non sia presente una causale contabile impostata prioritaria tramite l'apposito flag, che ne gestisca solo il costo rispetto al conto fatture da ricevere): chiaramente, è necessario che nel documento siano presenti tutti gli elementi necessari all'operazione (tipicamente devono esserci tutti i fatturati acquisti/vendite per poter registrare l'operazione).

## Precedenti

In questa è possibile annullare l'operazione eseguita nella tab precedente.