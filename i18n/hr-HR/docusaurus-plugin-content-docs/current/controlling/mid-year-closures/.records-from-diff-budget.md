Con la procedura *Scritture da differenza budget* è possibile assegnare alla chiusura infrannuale i costi/ricavi già rilevati nel budget di riferimento del periodo. Il riferimento è a quei costi a rilevazione posticipata dei quali il budget contiene già il valore corretto perché previsto contrattualmente: in contabilità generale la registrazione non è quindi ancora presente, ma è già prevista correttamente a budget. In questi casi, invece di registrare la riga in coda alle operazioni manuali, viene consentita una ripresa automatica dai dati di budget, se la chiusura infrannuale è stata associata ad un budget. (Non viene consentito riprendere una differenza ‘positiva', cioè se il valore contabile è superiore al valore a budget)

Una volta impostato nel primo campo la chiusura sulla quale si vuole lavorare, sarà necessario impostare nel campo successivo il sub-budget di riferimento per il calcolo delle differenze: i campi di testata successivi sono invece di filtro di ricerca.

Nella prima griglia saranno visualizzate le differenze negative: sarà da impostare il flag 'Seleziona' per definire quali differenze coprire con la registrazione automatica, con l'indicazione della relativa valorizzazione dello stesso a cdc/cdp (proposto dalle impostazioni predefinite nel piano dei conti se presenti).

Alla base della maschera sarà necessario indicare la causale di registrazione (che deve avere il flag cdc/cdp per valorizzare i dati impostati sopra) e il sottoconto di contropartite da utilizzare (es.: fatture da ricevere).

Da questa maschera si procede alla stampa dei modelli di riclassificazione. Tra i report disponibili è possibile associare uno che visualizza tutti i dettagli dei sottoconti/cdc/cdp/job-orders e uno invece con la sola struttura del modello.

