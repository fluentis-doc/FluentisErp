---
title: Duplica e Manutenzione listini di conto lavoro
sidebar_position: 2
---

Tramite questa procedura è possibile aggiornare, chiudere, duplicare, riaprire o modificare gli sconti dei listini preesistenti.
All’apertura notiamo che sono presenti dei filtri, tramite i quali è possibile ricercare il listino da trattare in maniera più mirata.
Cliccando il pulsante Ricerca, vengono proposti gli articoli di listino in base ai filtri impostati.
E’ necessario selezionare uno o più articoli, quelli che saranno destinatari della modifica, per effettuare la procedura. Con i pulsanti della ribbon bar **Modifica** e **Visualizzazione** è possibile rispettivamente entrare in modifica o visualizzazione del listino di riferimento; ricordiamo che la visualizzazione non permette la modifica.

Con il pulsante **Aggiorna**, si apre una maschera nella quale vengono richiesti i dati da applicare nell’aggiornamento:
-	**Data inizio validità** e **Data fine validità** devono essere uguali a quelle del listino di origine, altrimenti Fluentis non è in grado di effettuare l’aggiornamento; è possibile consultare queste date direttamente nella riga articolo;
-	**Percentuale incremento**: è possibile indicare una percentuale di incremento da applicare al prezzo;
-	**Arrotondamenti**: questo campo esclude il precedente, quindi per poterlo editare è necessario cancellare il contenuto del campo precedente; qui è possibile scegliere la tipologia di Arrotondamneto da applicare al prezzo; ricordiamo che gli arrotondamenti possono contenere a loro volta una percentuale di incremento: per questo non avrebbe senso lasciare editabile il campo precedente.
Una volta impostati gli aggiornamenti desiderati, per eseguire la procedura clicchiamo **OK**.
Notiamo che il prezzo delle righe selezionate è variato, secondo le impostazioni inserite.

Con il pulsante **Chiudi listini** invece, è possibile inserire una data di fine validità agli articoli di listino selezionati. Infatti, cliccando il pulsante Chiudi si aprirà una maschera nella quale inserire una Data fine 
Validità, data dalla quale l’articolo non sarà più considerato valido nel listino.

Con il pulsante **Duplica listini** è possibile creare un nuovo listino partendo dalla riga articolo selezionata. Cliccando il pulsante duplica listini, verranno chiesti i dati obbligatori per la creazione di un listino e quindi:
-	Il Fornitore;
-	La data inizio validità e una eventuale data fine;
-	La Divisa.
Cliccando OK, verrà generato il listino con i dati inseriti. Possiamo notare che adesso i risultati di ricerca presentano una riga in più, che è proprio la riga del nuovo listino creato.

Cliccando **Sconti** nella ribbon bar, invece, è possibile gestire gli sconti relativi alla riga articolo selezionata. Il flag **Cancella gli sconti precedenti** cancella eventuali sconti preesistenti nel listino, per quell’articolo. Nella griglia è poi possibile inserire degli sconti da inserire nel listino di origine in corrispondenza dell’articolo selezionato. Per inserire gli sconti è necessario inserire degli sconti precodificati, per permettere all’applicativo di ricavare la tipologia di sconto e la relativa proprità. 
Quindi, inseriamo la tipologia e il valore.

Il pulsante della ribbon bar **Riapertura listini**, infine, permette di riaprire un listino precedentemente chiuso, quindi un listino che abbia una Data fine validità. Cliccando questo pulsante, la data fine validità verrà cancellata.

Nella ribbon bar sono poi presenti ulteriori pulsanti. E’ possibile quindi stampare le righe selezionate, creare dei profili nel caso fosse necessario modificare la maschera, infine è possible creare delle attività da assegnare ai dipendenti.
