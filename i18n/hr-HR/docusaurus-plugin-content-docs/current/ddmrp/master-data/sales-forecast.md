---
title: Previsioni di vendita
sidebar_position: 11
---

Questa tabella contiene le previsioni di vendita di prodotti finiti realizzati in fabbrica ed hanno un dettaglio massimo settimanale (previsione di vendita settimanale).

Per prodotti distribuiti non si usa questa tabella ma quella delle previsioni di consumo giornaliero.

Il bisogno di una previsione delle vendite in DDMRP è molto più raro rispetto ad un MRP perché il Master Production Schedule non viene utilizzato in quanto non è necessario per anticipare la domanda come in un MRP convenzionale. 

L'uso della previsione delle vendite è necessario solo quando si sa che in futuro la domanda di un prodotto finito varierà notevolmente e in un breve periodo (un periodo di tempo paragonabile al tempo di produzione cumulativo del prodotto finito). 

In una situazine del genere, le scorte presenti per gli articoli a buffer nella distinta del prodotto finito non sarebbero sufficienti, e risulterebbe impossibile produrre i prodotti finiti nei tempi e nelle quantità stabiliti nelle previsioni di vendita.

Se si avesse una forte variazione della domanda ma progressiva e lungo un periodo di tempo superiore al tempo di produzione cumulativo, le previsioni di vendita non sarebbero necessarie poichè la [**procedura di aggiornamento consumo medio giornaliero (ADU)**](/docs/ddmrp/procedures/ADU-update) lavorando sui valori passati di consumo, adatta automaticamente il consumo medio giornaliero (ADU) alla variazione della domanda, con conseguente incremento delle zone e del livello di scorta medio. 

Situazioni tipiche che richiedono l'uso della previsione delle vendite sono:

-   Promozioni di vendita
-   Stagionalità
-   Entrata in un nuovo mercato
-   Uscita da un mercato
-   Introduzione di nuovi prodotti
-   Eliminazione di vecchi prodotti



