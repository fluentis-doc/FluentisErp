---
title: Cespiti per il controlling
sidebar_position: 2.6
--- 

Sesto step sono i cespiti ovvero le quote di ammortamento che rappresentano una componente importante nella strutturazione dei nostri costi.

Dal punto di vista del Controllo di gestione è importante poter calcolare queste quote di ammortamento in un’ottica *tecnica*, svincolandoci da quelle che sono le logiche fiscali e civilistiche che sono alterate rispetto alle necessità del controllo. Dobbiamo avere la possibilità eventualmente di sostituire il costo storico di acquisto con un costo di sostituzione quindi un costo più aggiornato e avere la possibilità di stabilire la durata tecnica indipendentemente dalle tabelle ministeriali, così come di applicare un ammortamento senza verifica del residuo per considerare il costo del macchinario anche quando questo contabilmente è completamente ammortizzato.
Tramite la durata tecnica vado ad individuare le quote di ammortamento calcolate in funzione dei giorni solari dell’anno e non legate alle logiche fiscali di prodotto che per il primo anno sono del 50%, può essere ammortizzato indipendentemente dalla data di entrata in funzione. Ad esempio, se io acquisto un cespite il primo di gennaio o il 31 dicembre fiscalmente non cambia nulla poiché ho sempre il 50% di quota ammortizzabile. Gestionalmente questo non va bene poiché se lo acquisto il primo di gennaio avrò 365 giorni di ammortamento da considerare, se lo acquisto il 31/12 ne avrò solo uno.
E' quindi importante valutare con attenzione la situazione dei cespiti (ad es. per un'azienda con un parco macchine antiquato da rinnovare probabilmente è da considerare l'applicazione di un ammortamento 'senza residuo', per non sovrastimare la marginalità di prodotto/progetto che si ottiene)


:::tip Nota
L'elaborazione dei dati degli ammortamenti di periodo contabili e di quelli extracontabili di Contabilità gestionale possono essere eseguiti parallelamente, con l'accortezza di escludere nel piano dei conti l'uso del dato contabile nel controlling: uno avrà valenza per le Chiusure infrannuali e quindi per il bilancio riclassificato di contabilità, l'altro si andrà ad utilizzare extracontabilmente solo all'interno delle simulazioni del controlling.
:::
