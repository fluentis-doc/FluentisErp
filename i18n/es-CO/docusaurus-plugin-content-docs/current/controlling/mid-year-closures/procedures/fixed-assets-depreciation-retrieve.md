---
title: Ripresa ammortamento cespiti
sidebar_position: 3
---

All'interno del modulo chiusure infrannuali, dopo aver creato una chiusura infrannuale è possibile valorizzare automaticamente gli ammortamenti di competenza del periodo economico impostato in essa.

## Ammortamento

All'apertura della maschera, in basso saranno da impostare obbligatoriamente:

- la **Chiusura di riferimento** (dalla quale viene letto il range di date competenza economica);

- la **Data di registrazione** del movimento nelle registrazioni extracontabili;

- la **Causale** da utilizzare (anche qui è necessario che la causale preveda la gestione dei cdc/job-orders per valorizzarli nella registrazione).

Il flag **Singola registrazione** per creare un'unica registrazione extracontabile con all'interno i vari sottoconti di ammortamento/fondo.

È interessante segnalare che all'interno dei filtri di ricerca superiori è presente un flag di ricerca dei cespiti appartenenti alle categorie 'incrementali' o meno.

Lanciando la ricerca dei dati, il programma valorizzerà la griglia della maschera con i dati degli ammortamenti da calcolare, proporzionati sul numero di giorni di competenza della chiusura. In particolare, per ogni cespite sarà verificato se l'ammortamento dell'anno (dall'anno impostato come parametro della chiusura) è già presente nella sua scheda e questo valore sarà riproporzionato sul numero di giorni: se questo non è presente, sarà simulato un calcolo (sulla base dei parametri della categoria di appartenenza e dei residui a disposizione) e poi questo valore sarà proporzionato sul numero di giorni di competenza.

Si ricorda di selezionare tutte le righe presenti nella griglia per valorizzarle nella chiusura.

## Precedenti

In questa è possibile annullare l'operazione eseguita nella tab precedente, *Ammortamento*.