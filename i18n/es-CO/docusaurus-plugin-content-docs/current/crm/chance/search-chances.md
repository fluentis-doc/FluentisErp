---
title: Ricerca Opportunità
sidebar_position: 2
---

Il modulo Opportunità consente all’operatore di gestire le opportunità legate ai contatti del CRM. Per Opportunità si intendono le trattative, già in essere o potenziali, per il contatto.

La procedura di **Ricerca Opportunità** è stata disegnata per permettere all’utente di ricercare facilmente le opportunità del CRM già inserite, con lo scopo di visualizzarle, modificarle ed eventualmente cancellarle.
Con l’aiuto dei filtri si può visualizzare: una sola opportunità (**Numero**), più opportunità appartenenti alla stessa tipologia (**Tipo opportunità**), più opportunità con la medesima probabilità di successo (**Probabilità Successo**).

Si rimanda alle [Funzionalità comuni](/docs/guide/common/operations-with-data/view-modify-save-and-delete-data) per i pulsanti presenti nella **Ribbon bar**.

L’**area di filtro** è quella dedicata ad ospitare l’elenco dei possibili tipi di dati grazie ai quali è possibile effettuare una selezione. I filtri sono tipicamente in condizione 'AND' ed è possibile specificare più criteri di filtro contemporanei.

I filtri principali sono il **Tipo Opportunità**, il **Numero** dell’opportunità ed il **Contatto** al quale è legata l’opportunità.

La **griglia di risultato** rappresenta l’elenco delle opportunità che corrisponde ai dati di filtro sopra specificati. L’utente, dopo aver specificato i valori attraverso i quali desidera ottenere una ricerca delle opportunità, se preme il pulsante ![Ricerca](/img/neutral/common/search.png) presente nella relativa Ribbon, otterrà nella griglia di risultato l’elenco delle opportunità desiderate.
All’interno della griglia si potranno visualizzare, per ogni Opportunità, le principali caratteristiche di quest’ultima.


