---
title: Opportunity Progress KanBan Board
sidebar_position: 5
---

La procedura **Opportunity Progress Kan Ban Board** ha l’obiettivo di mostrare graficamente, mediante l’utilizzo della metodologia Kan Ban, le **Opportunità** inserite in Fluentis suddivise per le **percentuali di probabilità di successo** delle opportunità stesse.
Con l’aiuto dei filtri si può visualizzare: una sola tipologia di opportunità (**Tipo Opportunità**), più opportunità inserite dallo stesso utente (**Operatore**), più opportunità con la medesima probabilità di successo (**Probabilità Successo**).

L’area di filtro è quella dedicata ad ospitare l’elenco dei possibili tipi di dati grazie ai quali è possibile effettuare una selezione. I filtri sono tipicamente in condizione 'AND' ed è possibile specificare più criteri di filtro contemporanei.

Nell’area sottostante a quella di filtro è presente la **Kan Ban Board**, dove vengono visualizzati le opportunità suddivise per percentuali di probabilità di successo.
Ogni colonna della Kan Ban Board è composta dai seguenti elementi:

Una **banda superiore** dove vengono visualizzati, nell’ordine, i seguenti dati:
- % di probabilità di successo;
- Count: corrisponde al numero di opportunità che sono collocate in quella colonna;
- Total Net Amount: corrisponde al valore totale delle opportunità presenti nella colonna, al netto degli sconti applicati.

Una **banda inferiore** dove vengono visualizzate le singole opportunità. Per ogni opportunità vengono visualizzati, nell’ordine, i seguenti dati:
- Nome del contatto intestatario dell’opportunità;
- Titolo dell’opportunità;
- Utente Fluentis che ha inserito l’opportunità;
- Stadio della Pipeline Flux in cui si trova l’opportunità;
- Totale netto dell’opportunità.

Facendo doppio click sulla singola opportunità si entra in visualizzazione/modifica dell’opportunità stessa.
