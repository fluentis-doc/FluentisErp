---
title: Planner
sidebar_position: 2
---
## Planner
Il planner è disponibile per la licenza Fluentis Universal ed è apribile dall’area Gestione progetti > Planner, e consente di visualizzare il calendario relativo a risorse, progetti e clienti.  

# Filtri
All’apertura viene proposto il calendario relativo alla risorsa dell’utente corrente, è però possibile visualizzare più calendari contemporaneamente: 

Aprire la tab relativa ai filtri a sinistra, tab **Risorse** cliccare su ricerca per visionare tutte le risorse disponibili, e trascinare nel riquadro a destra quelle interessate. 
In modo analogo funzionano i filtri per **Cliente** e **Progetto**, che verranno applicati ai calendari visualizzati. 

Nella tab **Documenti** è possibile selezionare quali documenti verranno visualizzati nei calendari.  
Per ognuno di questi documenti è possibile poi applicare degli ulteriori filtri specifici, uguali a quelli disponibili nelle singole aree. 

Nei **Filtri generali** sono presenti opzioni per:
- mostrare appuntamenti sovrapposti
- appuntamenti non confermati
- Evidenziarele giornate dove non tutta la fascia oraria della risorsa è stata allocata. Le giornate con disponibilità verranno colorate in turchese. 

Per cancellare una delle voci selezionate in precedenza nel filtro, selezionare e premere CANC da tastiera. Per cancellare tutti i filtri utilizzare il bottone **cancella filtri**  

**Periodo**: permette di selezionare a calendario il periodo da visualizzare. 


# Calendario
Ogni tipo di documento nel calendario può essere colorato in modo diverso per facilitarne la distinzione. La configurazione va fatta nelle singole tabelle dei tipi documento.
Solo gli appuntamenti delle risorse allocate nel progetto non hanno possibilità di scelta del colore, che sarà corrisponderà al colore del calendario della risorsa (si intende il colore della barra dove c'è scritto il nome della risorsa). Questi appuntamenti possono essere identificati dalla sigla “PR” (Project resource) indicata dopo l’orario.
 
In presenza di richieste ferie e permessi, lo sfondo verrà cambiato in arancione. Se collegata l’attività generata dalla richiesta ferie, verrà mostrata in base all’opzione “vacanze” nei filtri “Documenti”. 
Se presenti più appuntamenti nella stessa giornata e non tutti possono essere visualizzati, verrà mostrata una freccia in basso a destra che aprirà la visualizzazione in dettaglio della giornata.
 
Gli appuntamenti mostrano 3 informazioni pricipali: 
-	orario di inizio fine – descrizione tipo documento 
-	cliente
-	wbs progetto

puntando con il mouse sopra l’appuntamento verrà mostrato una tooltip con maggiori dettagli.
 
Per ogni tipo documento, con il tasto destro è possibile procedere a generare il documento successivo previsto per il flusso dei progetti. 
Ad es. da un appuntamento della risorsa nel progetto, è possibile generare un intervento pianificato o una richiesta di intervento. I tipi documento utilizzati sono quelli configurati nei parametri generali dell'area Progetti. 
 
Il calendario si aggiornerà nell’immediato cambiando colore in base al nuovo tipo documento.

Con doppio click è possibile aprire il documento interessato.

La procedura di conversione è possibile anche su una selezione multipla di documenti.

Sempre con tasto destro è possibile cancellare il documento appena creato, che verrà ripristinato nello stato precedente (nel nostro esempio, tornerà visualizzato l'appuntamento risorsa progetto)

Le procedure che si possono utilizzare sono le seguenti:
-	appuntamento risorsa progetto > richiesta intervento
-	richiesta intervento > intervento pianificato
-	richiesta intervento > intervento
-	appuntamento risorsa progetto > intervento pianificato
-	intervento pianificato > intervento


Nel calendario è disponibile anche la funzionalità drag&drop, per cui trascinando un appuntamento da una giornata all’altra, oppure dal calendario di una risorsa ad un'altra, si aggiorneranno in automatico i dati nei relativi documenti. 

Questa operazione NON è ammessa negli interventi con stato <u>diverso da inserito</u>, e nelle <u>attività fatturate</u>. 
 
# Ribbon bar
Nella ribbon bar sono presenti diversi bottoni: 
- **Zoom in / out** : permette di effettuare lo zoom per il periodo interessato, fino ad arrivare al massimo dettaglio orario.
- **Visualizza**: visualizzazione mensile, settimanale, giornaliera, o **timeline**. Quest'ultima risulta ottimale per poter visualizzare eventuali "buchi" di giornate o fasce orarie scoperte, ad es. nei periodi di ferie. 
- **Raggruppare** per: è possibile cambiare la visualizzazione del calendario, passando da risorsa, per progetto, cliente o per data. 



 

