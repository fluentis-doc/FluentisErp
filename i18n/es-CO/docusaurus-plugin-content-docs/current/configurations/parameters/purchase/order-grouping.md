---
title: Parametri raggruppamento Ordini di acquisto
sidebar_position: 8
---

I parametri di raggruppamento consentono di definire come suddividere i documenti durante le procedure di evasione. A tal fine, è possibile utilizzare specifici flag per raggruppare i documenti in base a diverse proprietà, come ad esempio la categoria, il tipo di documento, o altre caratteristiche rilevanti.            
Questi parametri generali di raggruppamento devono essere configurati una sola volta e saranno applicati automaticamente a tutte le procedure, risultando validi per tutti i clienti e fornitori. Tuttavia, se un cliente o un fornitore richiede un comportamento diverso rispetto a quello impostato nei parametri generali, sarà necessario personalizzare i parametri di raggruppamento all'interno della loro specifica anagrafica.           
In questo modo, si garantisce una gestione flessibile e adattabile delle evasioni, permettendo di soddisfare le esigenze specifiche di ogni cliente o fornitore, pur mantenendo una configurazione centralizzata e coerente per la maggior parte delle operazioni.

In questa maschera vengono decise le regole di raggruppamento per la procedura:  
-  [**Creazione Ordini fornitori**](/docs/sales/sales-orders/create-new-sales-orders/search-sales-orders/) dal filtro di Ricerca Ordini Clienti   

Per la creazione di Ordini fornitori da Ordini clienti è tuttavia consigliato utilizzare la procedura di [creazione automatica ordini](/docs/purchase/purchase-orders/procedures/create-purchase-orders-from-purchase-requests) con i relativi *Parametri*. 

:::note Nota
Se nell'anagrafica del fornitore, nel tab *Parametri raggruppamento per cliente/fornitore*, sono state inserite delle condizioni di raggruppamento differenti, queste avranno priorità rispetto ai parametri generali.
:::

Quando l'ordine fornitore viene creato a partire da un unico ordine cliente vengono riportati tutti i dati di testata presenti nel documento di partenza. Per gli ordini di acquisto creati da più ordini di vendita invece, vengono riportati i dati dell'anagrafica fornitore.    

#### Campi specifici  

- **Riepilogativa**: se attivo, al momento della creazione ordini fornitori a partire da più ordini clienti sarà creato un unico documento per fornitore. Se non è attivo sarà sempre creato un documento per ciascun ordine cliente. Il raggruppamento funziona solo per i [Tipi ordine cliente](/docs/configurations/tables/sales/sales-order-types/) che hanno codificato lo stesso *Tipo ordine fornitore* da creare. Tutti i flag successivi devono essere utilizzati in concomitanta con questo flag.    

- **Raggruppamento per tipo documento**: se attivo, saranno raggruppati in un unico ordine tutti i documenti che hanno lo stesso *Tipo Ordine Cliente*.     

- **Raggruppamento per anno**: attivando questo flag sarà effettuato un raggruppamento per anno di inserimento dell'ordine cliente.   

- **Raggruppamento per mese**: per poter effettuare un raggruppamento per mese di creazione dell'ordine è necessario attivare anche il flag precedente.    

- **Raggruppamento per cambio**: se attivo, i documenti con la stessa divisa e stesso cambio sranno raggruppati in un unico ordine di acquisto.    

- **Raggruppamento per ordine**: questo flag viene utilizzato solo per la *Creazione DDT e fatture di vendita da Picking* (vedi [Parametri raggruppamento DDT](/docs/configurations/parameters/sales/dn-grouping) e [fatture](/docs/configurations/parameters/sales/invoice-grouping)), dunque in questa procedura non ha significato.    

- **Raggruppamento per progetto**: attivando questo flag sarà effettuato un raggruppamento per progetto. Il raggruppamento funziona anche per i progetti inseriti a livello di riga articolo; se alcune delle righe articolo non hanno un progetto associato sarà creato un ordine diverso per tutti gli articoli che non lo contengono. Quando il progetto è stato inserito nella testata dei documenti di origine esso sarà riportato anche nella testata dei documenti di destinazione, in alternativa sarà mantenuto solo sulle righe articolo.    

- **Raggruppamento per tipo e soluzione di pagamento**: attivando questo flag sarà effettuato un raggruppamento sulla base del tipo e della soluzione di pagamento inserito nell'ordine cliente; tale dato sarà riportato nella testata dell'ordine fornitore creato.   

- **Raggruppamento per destinazione**: attivando questo flag sarà effettuato un raggruppamento sulla base della destinazione inserita all'interno dell'ordine cliente nel tab *Destinazione*; tale dato sarà riportato nella testata dell'ordine fornitore creato.     