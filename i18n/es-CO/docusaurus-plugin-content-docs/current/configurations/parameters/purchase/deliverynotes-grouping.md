---
title: Parametri raggruppamento Nota di ricezione della merce
sidebar_position: 9
---

I parametri di raggruppamento consentono di definire come suddividere i documenti durante le procedure di evasione. A tal fine, è possibile utilizzare specifici flag per raggruppare i documenti in base a diverse proprietà, come ad esempio la categoria, il tipo di documento, o altre caratteristiche rilevanti.            
Questi parametri generali di raggruppamento devono essere configurati una sola volta e saranno applicati automaticamente a tutte le procedure, risultando validi per tutti i clienti e fornitori. Tuttavia, se un cliente o un fornitore richiede un comportamento diverso rispetto a quello impostato nei parametri generali, sarà necessario personalizzare i parametri di raggruppamento all'interno della loro specifica anagrafica.           
In questo modo, si garantisce una gestione flessibile e adattabile delle evasioni, permettendo di soddisfare le esigenze specifiche di ogni cliente o fornitore, pur mantenendo una configurazione centralizzata e coerente per la maggior parte delle operazioni.

In questa maschera vengono decise le regole di raggruppamento per le procedure:  
-  **Creazione NIR da fattura di acquisto**;  
-  **Creazione NIR da DDT di acquisto**.  

Queste procedure vengono utilizzate solo in caso di localizzazione rumena.   

E' necessario flaggare le colonne che prevedono i raggruppamenti che si vogliono prevedere per queste evasioni.
Il flag Riepilogativa è fondamentale per creare un unico documento avendo diversi documenti di partenza. Gli altri flag invece riguardano i raggruppamenti particolari.