---
title: Importa articoli da controllare
sidebar_position: 2
---

In questa maschera sono visualizzati tutti gli articoli ancora da controllare, suddivisi tra i vari Documenti di origine.     
Per spostarsi tra le diverse tab (Ricevimento merci, DDT di acquisto, Fattura di acquisto, ecc.) è necessario cambiare il valore del campo **Tipo documento**: cambieranno anche le colonne proposte, in base alla tipologia di documento.    
Il campo **Dett. articolo** contiene i dati dell'articolo da controllare e il **Tipo controllo** contiene la tipologia di controllo da creare.  
Se nei filtri imposto il flag **Già considerate**, potrò vedere gli articoli che ho già confermato, nel caso volessi effettuare ulteriori controlli. 

Quindi, quando l'addetto sa di aver ricevuto un documento, ne seleziona la tipologia e seleziona da esso gli articoli nella griglia. Con il pulsante **Conferma** viene confermata l'importazione. A questo punto il sistema effettua i controlli in base a questa priorità: controlla l'esistenza di un piano di controlla nel ciclo di lavoro, poi ne cotrolla l'esistenza nella scheda del cliente (se c'è) a quella data, poi ne controlla l'esistenza tra i piani di controllo standard (eventuale associazione articolo), infine ne controlla l'esistenza nelle caratteristiche.
La procedura apre la maschera **Controllo Articoli** nella quale è possibile consultare i risultati e quindi i dati collegati all'articolo. Nel caso in cui non venisse trovato nessun Piano di controllo per l'articolo, è possibile utilizzare la procedura di [Richiesta Piano di controllo](/docs/quality/item-control/control-plans/procedures/requests). Una volta completata, essa popolerà la maschera di Controllo articoli con il relativo piano di controllo associato.          

In base al Piano, si popolerà la tab Prove con le prove previste dal piano di controllo. E' possibile aggiungere manualmente ulteriori prove da effettuare.     
Per ulteriori informazioni circa le colonne previste per i piani e le relative prove si rimanda alla sezione [Piani di controllo](/docs/quality/item-control/control-plans/new-plan).
E' possibile rilevare puntualmente il valore delle prove effettuate ed inserirlo nella colonna **Valore rilevato**. Questa operazione compila i campi: **Media valori rilevati**; **Rilevato da** con il nome dell'utente che ha inserito il campo; **Rilevato da utente** con l'utente Arm; **Valore rilevato manualmente**; **Esito**, che si compila in automatico in base alla conformità del valore inserito; **Data esito prova** odierna.       
Il campo Media valori rilevati ha senso nel caso di diversi valori rilevati. In questo caso è necessario indicare le diverse rilevazioni nella tab sottostante **Rilevazione multipla valori**, ognuna con una **Sequenza**. Qui entra in gioco la logica impostata nei [Parametri controllo articoli](/docs/configurations/parameters/quality/item-control)> tab Controllo articoli > campo **Proposta esito negativo**. Infatti, l'Esito potrà essere conforme o meno in base alla media aritmetica oppure in base ad un solo valore non conforme.      
Se l'Esito viene modificato manualmente, si attiva in automatico il flag **Attrib. esito manuale**.    
Sempre manualmente è possibile inserire, per ogni Prova, le colonne **Qtà conforme** e **Qtà non conforme**. Accanto vengono proposti un **Magazzino**, che potrebbe essere un magazzino predisposto per il controllo articoli, una **Causale per scarico Conforme**(solitamente associata, nella tabella [Causali di magazzino](/docs/configurations/tables/logistics/warehouse-templates), ad una contropartita di carico nel magazzino principale) ed una **Causale per scarico Non conforme**(solitamente associata ad una contropartita di carico in un magazzino destinato agli Scarti), da utilizzare in base all'Esito. Per effettuare la registrazione di magazzino per questi articoli, basterà cliccare il bottone della ribbon bar **Registra magazzino**. In base alla Quantità Non conforme inserita, la registrazione di magazzino viene effettuata solo per la quantità conforme.