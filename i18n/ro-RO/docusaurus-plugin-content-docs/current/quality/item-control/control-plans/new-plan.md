---
title: Nuovo piano di controllo
sidebar_position: 2
---

In questa maschera è possibile inserire l'anagrafica dei controlli che vengono effettuati nei vari flussi aziendali (es, controllare la conformità degli articoli in accettazione) e possono essere distinti per fornitore. Si possono catalogare anche i controlli da effettuare durante i cicli di lavorazione o durante il collaudo.
Tramite i Piani di controllo è possibile predefinire i controlli da effettuare durante il ciclo di vita di un articolo: dai controlli in accettazione materiali o rientri da conto lavoro, ai controlli durante il ciclo produttivo di un articolo: prima, durante e successivamente alla creazione del prodotto.
In generale, comprendono tutti i controlli interni che vengono effettuati per verificare la bontà dei prodotti.

L'elenco di alcuni campi di testata sono:
**Tipo pianio idi controllo**: indica la tipologia, con Descrizione, **Numero** e **Revisione**;         
**Cliente/Fornitore**: contiene il cliente o fornitore associato, a differenza che della scheda cliente, che può essere creata solo per cliente;     
**Specifica del cliente**: è possibile inserire i dati dei documenti che hanno richiesto i controlli, con i riferimenti e le date;        
**Data richiesta/Richiesta da**: è possibile specificare quando e chi ha richiesto il piano di controllo;
**Responsabile**: contiene il responsabile del piano di controllo;      
**Origine piano di controllo**: contiene eventuali documenti di origine del piano, che possono essere una Scheda tecnica se generato da essa, oppure un Piano di controllo se quello precedente è stato duplicato o ne è stata creata una nuova **revisione**.       

Sono presenti diverse tab.           

**Tab Prove pianificate**            
Le Prove pianificate sono le prove che l'utente ipotizza debbano essere effettuate. Le informazioni sono le medesime della tab **Proprietà** delle [Schede tecniche](/docs/quality/item-control/data-sheets/new-sheet), a cui rimandiamo per le specifiche. L'unico dato mancante è la **Prova da rilevare**, in quanto è presente solo nelle schede tecniche per decidere quali Prove trasferire al Piano di controllo, una volta creato: questa informazione non è più necessaria nel piano di controllo.        

**Tab Schede correlate**             
Un piano di controllo può generare a sua volta una Scheda tecnica, con il pulsante apposito della ribbon bar **Crea Nuova scheda tecnica**. In questa tab sono presenti tutte le Schede generate dal piano di controllo.      
Tipicamente, durante la produzione di un nuovo prodotto non viene creata una scheda tencica nelle fasi iniziali, perchè non so a priori le caratteristiche che avrà il prodotto sul mercato; emetto quindi dei piani di controllo variabili nel tempo in base alle varie prove che eseguirà l'azienda, fino a quando avrà ottenuto il prodotto da inserire nel mercato. Dal piano di controllo quindi sarà possibile generare la scheda tecnica.              

**Tab Piani di controllo correlati**         
In modo analogo, in questa tab sono presenti i piani di controllo generati a fronte di questo piano di controllo.           

**Tab Revisioni**         
In questa tab sono presenti i piani di controllo delle Revisioni precedenti.

 


