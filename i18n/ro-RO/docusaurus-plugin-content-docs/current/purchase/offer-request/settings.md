---
title: Introduzione
sidebar_position: 1
---

Il modulo si trova nell'area **Acquisti > Richieste di offerta** e rappresenta uno degli step intermedi del ciclo passivo.

Le richieste di offerta (RDO) servono a gestire il processo di raccolta e confronto di preventivi da parte dei fornitori permettendo la scelta delle condizioni di fornitura migliori.

### Funzionalità principali

- Invio di richieste multiple: Le RDO permettono di inviare richieste di preventivo a diversi fornitori per beni o servizi specifici, consentendo di raccogliere informazioni su prezzi, tempi di consegna, condizioni di pagamento e altre variabili importanti per l'azienda.
- Comparazione delle offerte: consente di confrontare le offerte ricevute facilitando la selezione della soluzione migliore in termini di costi e condizioni contrattuali.
- Conversione in ordini di acquisto: Una volta selezionata l'offerta più conveniente, il sistema permette di convertire la richiesta di offerta in un ordine di acquisto utilizzando la procedura di [Creazione ordine fornitore da offerta fornitore](/docs/purchase/offer-request/procedures/order-creation). 
- Creazione e gestione centralizzata: Le RDO possono essere generate utilizzando template predefiniti e personalizzabili con la *Duplica* e l'utilizzo delle **Versioni**, con possibilità di includere dettagli come scontistiche, termini di pagamento e condizioni specifiche.

### Benefici operativi

- Riduzione dei costi: Confrontando diverse offerte in modo sistematico, l'azienda può scegliere i fornitori con le condizioni economiche più favorevoli, riducendo i costi di approvvigionamento.
- Efficienza operativa: L'automazione dei processi di richiesta e confronto delle offerte riduce il carico di lavoro manuale, aumentando la velocità e l'efficienza delle operazioni.
- Migliore trasparenza e tracciabilità: Il sistema consente di tracciare ogni fase del processo di richiesta di offerta, garantendo trasparenza e un archivio completo per eventuali verifiche future.

### Impostazioni

Prima di utilizzare il modulo, è necessario compilare le seguenti tabelle:    
> - [Numerazioni](/docs/configurations/tables/fluentis-numerations) 
> - [Tipi richieste di offerte](/docs/configurations/tables/purchase/purchase-offer-type)
