---
title: Riepiloghi
sidebar_position: 3
---

Nelle sezioni di questo tab sono presentate le informazioni principali dell'intero documento.

### Sconti finali articoli

Gli sconti finali applicati a livello di singolo articolo vengono distribuiti (o "spalmati") su ciascuna riga articolo del documento. Questo significa che l'importo dello sconto è suddiviso proporzionalmente tra tutti gli articoli presenti nel documento, e lo sconto relativo sarà visibile nel tab Articoli per ogni singola riga.

- **Tipo/Descrizione sconto**: permette di scegliere le tipologie di sconto (predefiniti in [Tipi sconti](/docs/configurations/tables/general-settings/discount-types)), attribuendo alla tipologia la priorità di applicazione dello sconto e se lo sconto viene calcolato sull'imponibile o in cascata rispetto agli sconti precedentemente applicati.  

- **Priorità**: rappresenta la priorità di applicazione dello sconto; l'ordinamento da applicare avviene in modo crescente.  

- **Cascata/Imponibile**: per definire se il calcolo dello sconto usa come imponibile il (prezzo * quantità) - (sconti già calcolati) oppure (prezzo * quantità).  

- **Valore**: valore numerico dello sconto finale da applicare.  

### Totali documento

- **Importo lordo articoli**: rappresenta la somma dei valori di tutti gli articoli.

- **Acconto**: rappresenta il valore dell'eventuale acconto ricevuto per il documento.

- **Importo omaggio**: rappresenta l'importo degli articoli di tipo omaggio inseriti nel tab *Articoli*.

- **Totale sconti applicati**: rappresenta il valore totale degli sconti applicati sugli articoli, escludendo gli sconti finali.

- **Importo netto articoli**: *Importo lordo articoli* – *Totale sconti applicati*.

- **Sconti finali articoli**: rappresenta il valore degli sconti finali espressi in percentuale sull'importo lordo degli articoli.

- **Importo netto sconti finali**: *Importo netto articoli* - *Totale sconti finali*.

- **Totale articoli spese**: rappresenta il valore delle spese inserite nel tab precedente come articoli di *Tipo spese*.

- **Spese di incasso**: rappresenta la somma delle spese di incasso inserite nella griglia delle *Spese*.

- **Spese bollo**: rappresenta la somma delle spese di bollo inserite nella griglia delle *Spese*.

- **Totale spese/sconti/maggiorazioni**: rappresenta il valore totale delle spese inserite nella griglia *Spese*.

- **Imponibile**: *Importo netto articoli* – *Sconti finali* + *Totale articoli spese* + *Totale spese/sconti/maggiorazioni*.

- **IVA**: rappresenta la somma dei valori contenuti nei riepiloghi IVA.

- **Totale**: *Imponibile* + *IVA*.