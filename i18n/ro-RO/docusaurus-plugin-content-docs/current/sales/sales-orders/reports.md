---
title: Stampe
sidebar_position: 5
---

Sono disponibili diverse **Stampe** standard. Per visualizzare un'anteprima di ciascuna stampa, serve impostare i filtri desiderati e premere il pulsante *Anteprima* sulla barra degli strumenti. Questa operazione mostrerà la stampa a video senza modificare lo stato del documento. Se necessario procedere con la stampa cartacea o salvarla su file, serve invece cliccare sul pulsante *Stampa*.

## Emissione Conferma d'ordine

Questa stampa permette di stampare gli Ordini come Conferme d'Ordine da inviare direttamente al cliente.        
Con i filtri messi a disposizione è possibile filtrare i documenti per effettuare una ricerca più mirata; per esempio, posso stampare gli ordini confermati solo da una certa data, quelli non consegnati, non evasi, ecc.           
Con questa stampa, ogni ordine viene impaginato separatamente, ognuno con le seguenti sezioni:
- Intestazione con Logo e informazioni aziendali
- Informazioni sull'ordine (tipologia, numero, data, ecc.)
- Informazioni sul cliente (partita iva, agente, ecc.)
- Dettagli dell'ordine (codice articolo, quantità, prezzo, ecc.)
- Riepilogo dell'ordine (totale merce, spese, totale imposta, ecc.)

## Etichette da ordine

La funzione di questa stampa è quella di generare etichette fisiche per l'identificazione e la gestione dei prodotti o degli articoli che fanno parte di un ordine.      
Con i filtri messi a disposizione è possibile filtrare i documenti per effettuare una ricerca più mirata; per esempio, posso stampare gli ordini confermati solo da una certa data, quelli non consegnati, non evasi, ecc.       
La stampa crea delle etichette con le seguenti informazioni: 
- Intestazione con Logo e informazioni aziendali
- Etichetta dell'articolo con codice a barre, unità di misura, quantità e descrizione articolo
- Informazioni sul cliente e sull'ordine contenente l'articolo

## Lista di prelievo

Questa stampa è un documento utilizzato nel contesto della gestione del magazzino e della logistica per aiutare gli operatori a prelevare correttamente gli articoli necessari per evadere un ordine cliente.     
Con i filtri messi a disposizione è possibile filtrare i documenti per effettuare una ricerca più mirata; per esempio, posso stampare gli ordini di una determinata tipologia, quelli non consegnati, non evasi, ecc.      
Con questa stampa, ogni ordine viene impaginato separatamente, ognuno con le seguenti sezioni:
- Intestazione con Logo e informazioni aziendali
- Informazioni sull'ordine (numero e data) e sul cliente 
- Informazioni sul trasporto
- Dettagli dell'ordine (codice articolo, unità di misura, ecc.)
- Giacenza dell'articolo a magazzino, quantità ordinata, quantità prelevata (campo da far compilare manualmente all'operatore che preleverà la quantità a magazzino)

## Lista DDT Evasione ordini

Questa stampa fornisce un elenco degli ordini con eventuali DDT collegati.       
Con i filtri messi a disposizione è possibile filtrare i documenti per effettuare una ricerca più mirata; per esempio, posso stampare gli ordini di una determinata tipologia, quelli non consegnati, non evasi, ecc.     
Di default, gli ordini vengono raggruppati per anno e tipologia di ordine quindi per gli stessi anno e tipologia vengono elencati gli Ordini di vendita con relativo numero, data e cliente.       
Se l'ordine è stato evaso in un DDT, quest'ultimo verrà riportato sotto l'ordine, con relativi numero, data, tipologia, articoli, unità di misura, quantità ordinata e quantità consegnata. 

## Lista ordini

Questa stampa fornisce un riepilogo dettagliato degli ordini inseriti, sottoforma di lista.
Con i filtri messi a disposizione è possibile filtrare i documenti per effettuare una ricerca più mirata; in questa stampa è possibile inoltre impostare un ordinamento per Cliente (default), Numero o Tipologia ordine.       
Nella stampa, sotto lo stesso cliente/numero/tipologia ordine (in base all'ordinamento scelto) vengono elencati gli ordini con i seguenti dati: divisa, importo, articolo, iva, ecc.         
Ogni riga dell'elenco viene occupata da un articolo dell'ordine.        


## Portafoglio ordini a quantità 

Questa stampa serve a fornire una panoramica dettagliata e aggiornata degli ordini; è particolarmente utile per il coordinamento logistico, poiché permette di vedere in modo chiaro quali e quante unità di prodotti devono essere ancora consegnate.       
Con i filtri messi a disposizione è possibile filtrare i documenti per effettuare una ricerca più mirata; è inoltre possibile impostare un ordinamento per Articolo, Numero, Data, Cliente, Data merce pronta, Data consegna, Cliente.      
Il risultato è un elenco degli ordini, con indicati eventuali documenti di evasione se esistenti, e per ogni articolo indicate le quantità ordinate, consegnate e residue.      

## Portafoglio ordini a valore

Questa stampa fornisce un riepilogo degli ordini ricevuti ma non ancora totalmente evasi, in base al valore monetario di ciascun ordine. Questo documento è particolarmente utile per i reparti di vendite, finanza e gestione strategica, poiché offre una visione chiara del fatturato potenziale legato agli ordini in corso.      
Con i filtri messi a disposizione è possibile filtrare i documenti per effettuare una ricerca più mirata; è inoltre possibile impostare un ordinamento per Articolo, Numero, Data, Cliente, Data merce pronta, Data consegna, Cliente.      
Il risultato è un elenco degli ordini con per ogni articolo indicati valori ordinati, consegnati e residui.       

## Scadenziario ordini

Questa stampa fornisce una panoramica dettagliata delle date di scadenza e dei termini di consegna relativi agli ordini non totalmente evasi.      
Con i filtri messi a disposizione è possibile filtrare i documenti per effettuare una ricerca più mirata; è inoltre possibile impostare un ordinamento per Data consegna o Cliente.      
Nella stampa, sotto lo stesso cliente/data consegna (in base all'ordinamento scelto) vengono elencati per ogni articolo gli ordini con i seguenti dati: numero, data inserimento, stato evasione, quanaità residua, ecc.      

Più dettagli su questo argomento negli articoli: [Anteprima e stampa](/docs/guide/common/operations-with-data/reports) 