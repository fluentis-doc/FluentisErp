---
title: Nuovo Visit Report
sidebar_position: 2
---

La procedura di creazione di un nuovo **Visit Report** permette di andare a definire quali saranno le caratteristiche del Visit Report che verrà inserito, compreso il contatto e l’agente di riferimento.

La form è divisa in due parti.

Nella parte superiore sono presenti i seguenti campi:

**Tipo Visit Report**: permette di indicare il tipo di Visit Report che si sta inserendo e fa riferimento alla tabella di base **Tipo Visit Report**;

**Numero**: è il numero del Visit Report, viene assegnato in automatico da Fluentis;

**Data**: è la data relativa alla visita indicata nel Visit Report;

**Oggetto**: in questo campo deve essere indicata la motivazione della visita al cliente;

**Note**: campo libero per l’inserimento di ulteriori note relative alla visita;

**Contatto/Cliente**: in questo campo deve essere indicato il contatto CRM o il cliente a cui fa riferimento il Visit Report. La label del campo e l’oggetto di riferimento del campo stesso cambiano a seconda che il flag venga apposto sulla voce “Contatto CRM” o sulla voce “Conto Fluentis”;

**Partecipanti**: in questo campo, di compilazione libera, devono essere indicati i soggetti che hanno partecipato all’incontro;

**Agente**: in questo campo, che fa riferimento all’anagrafica agenti di Fluentis, deve essere indicato l’agente che ha presenziato all’incontro.

La parte inferiore della form presenta invece due tab.

**Tab Doc.**

In questa tab è possibile inserire ed inviare una **Email** direttamente dal Visit Report di fluentis, sfruttando i Template del modulo Newsletter (per maggiori informazioni sui Template fare riferimento alla sezione [Newsletter](/docs/crm/budget-marketing-automation/newsletter/new-newsletter) di questa guida).

![](/img/it-it/applications/crm/visit-report/doc.png)

**Tab Gestione Documentale**

In questa tab è possibile inserire degli allegati al Visit Report mediante l’uso del drag&drop.

![](/img/it-it/applications/crm/visit-report/document.png)

