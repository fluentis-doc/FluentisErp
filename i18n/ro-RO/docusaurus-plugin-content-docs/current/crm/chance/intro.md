---
title: Introduzione
sidebar_position: 1
---

Il modulo permette la gestione integrata delle trattative commerciali. Consente di monitorare il ciclo di vendita in modo strutturato, partendo dalla fase iniziale di lead generation fino alla chiusura della trattativa. Le opportunità vengono utilizzate per raccogliere informazioni rilevanti riguardanti i clienti potenziali, collegando queste informazioni ad altre aree aziendali, come il marketing.         
Dal punto di vista tecnico, le opportunità permettono di tracciare ogni interazione con il cliente, collegandola a documenti specifici, preventivi e attività pianificate. I dati raccolti attraverso questo modulo sono utilizzati per generare previsioni di vendita basate su parametri statistici e probabilistici. Inoltre, integrano funzionalità di workflow management per automatizzare determinati passaggi del processo di vendita e fornire notifiche in tempo reale sui cambiamenti dello stato dell'opportunità.         
 
**Opportunità**       
Il modulo Opportunità di Fluentis ERP consente di gestire l'intero ciclo di vita di un'opportunità commerciale, dalla creazione alla chiusura.       

**Mappa opportunità CRM**       
Questa funzionalità offre una visualizzazione geografica delle opportunità attive, utilizzando le informazioni geografiche presenti nell'anagrafica dei contatti CRM. È possibile filtrare le opportunità per tipologia, utente operatore, o probabilità di successo.     

**Opportunity Progress KanBan Board**     
Questa funzione visualizza le opportunità suddivise per probabilità di successo, utilizzando una KanBan Board. Attraverso filtri avanzati è possibile isolare specifici set di opportunità, con colonne che rappresentano diverse percentuali di successo. Ogni colonna mostra il numero di opportunità, il loro valore netto complessivo, e dettagli singoli per ogni opportunità.       

**Opportunity Stages KanBan Board**      
Simile alla precedente, questa funzionalità suddivide le opportunità per stadi del workflow associato. Ogni colonna della KanBan Board rappresenta uno stadio del workflow, con informazioni sul numero e valore netto delle opportunità.      

**Invoicing Progress KanBan Board**       
Questa procedura consente di monitorare lo stato delle opportunità, ordini e fatture in un periodo di tempo definito, suddiviso per mesi. I documenti possono essere visualizzati aggregati o individualmente, con dettagli economici e collegamenti per la modifica diretta.