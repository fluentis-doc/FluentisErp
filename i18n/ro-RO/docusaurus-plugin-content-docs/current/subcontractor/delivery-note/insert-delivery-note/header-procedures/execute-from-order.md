---
title: Evasione da ordine
sidebar_position: 1
---

Nella testata del DDT di consegna, premendo il pulsante **Consegne Previste** si aprirà la form dove è possibile filtrare gli ordini relativi al cliente del documento.

Tramite questa procedura è possibile creare un DDT di consegna dall'evasione del relativo ordine. E' quindi possibile inserire gli articoli all'interno del DDT, evadendo totalmente o parzialmente un intero ordine o una riga.

Per poter utilizzare questa procedura vi sono delle condizioni iniziali che devono essere rispettate:

 -  i/il fornitore degli ordini deve essere lo stesso del DDT;
 -  l'ordine che si vuole evadere deve avere impostato il flag *Stampato*;
 -  i tipi documento devono essere compatibili.

*Procedimento*:

I filtri per fornitore e divisa verranno riportati in automatico in base al fornitore selezionato nel DDT.

Una volta impostati tutti i *Filtri* desiderati, cliccando sul pulsante di *Ricerca* verrà visualizzata nella griglia una riga per ciascun ordine stampato e non evaso oppure evaso parzialmente.

:::note AVVISO
La procedura riprende tutti i dati presenti nell'ordine e come conseguenza saranno applicate le condizioni presenti nell'ordine, anche se queste attualmente sono cambiate.
:::

Nella griglia di risultati, l'utente ha poi la possibilità di:

 1. selezionare l'*ordine per intero*. Per farlo basterà selezionare il flag presente all'inizio della riga ordine.
 2. selezionare solo *alcuni* degli *articoli* proposti. Per farlo basterà selezionare il flag presente all'inizio della riga articolo.
 3. selezionare solo *alcuni articoli* ma solo per una *determinata quantità*. In questo caso dovrà andare a modificare la quantità da evadere.

Per completare la procedura bisognerà poi cliccare sul pulsante **Trasferimento**, che andrà a riprendere tutti i dati presenti nell'ordine e li riporterà nel DDT.

*Pulsanti specifici*:

> **Ricerca** permette di applicare i filtri di ricerca all'intero del database degli ordini inseriti e non ancora evasi o solo parzialmente evasi.  
> **Trasferimento** permette di trasferire nella griglia del tab Consegne del DDT di conto lavoro gli articoli selezionati nella finestra sottostante.  
> **Esplodi** permette di espandere l'intero albero degli ordini nella griglia sottostante, per visualizzare gli articoli contenuti in essi.  
> **Comprimi** permette di comprimere la visualizzazione delle righe articolo, e di far visualizzare solamente le righe ordine.  
> **Seleziona tutti** permette di selezionare tutti gli articoli dalla lista.  