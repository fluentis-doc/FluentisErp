---
title: Riclassificazioni
sidebar_position: 1
---

Nel caso di inserimento di una nuova riclassificazione, all'apertura della maschera è necessario impostare il codice univoco di 5 caratteri alfanumerici e la descrizione della riclassificazione, inserire il modello di riclassificazione e richiamare i dati della chiusura conti infrannuale da utilizzare. Nel caso in cui sia stato impostato il flag di ‘Consolidato' sarà possibile richiamare il codice del consolidamento intersocietario da gestire nel riclassificato.

Nella testata della maschera sono presenti, inoltre, un campo di collegamento con le commesse di vendita, uno per i centri di costo e un ultimo per i centri di profitto: una volta impostata uno di questi, il gestionale ricalcolerà tutta la struttura del riclassificato riprendendo i dati dalle registrazioni infrannuali collegate al filtro impostato.

Ultimo campo della testata della riclassificazione è denominato **Chiusura di rif. per calcolo ad incrementi**: si tratta in sostanza del valore iniziale sul quale il programma andrà a calcolare le differenze per valorizzare i dettagli con tipo saldo ‘Incrementale' (si veda la documentazione di dettaglio dei tipi di livello sottoconti e commesse).

Al di sotto di questa sezione, sul lato sinistro della maschera, sarà riproposta la struttura del modello di riclassificazione valorizzato dai dati della chiusura/consolidato impostato. Selezionando da questa parte un livello di tipo differente da ‘somma dei figli' o ‘espressione' il gestionale mostrerà sul lato di destra due griglie: in quella superiore sarà visualizzata la lista dei saldi della chiusura (consolidato) coerente con le impostazioni del livello stesso, in quella inferiore la lista dei dati che hanno valorizzato effettivamente il livello. Attraverso i pulsante presenti tra le due griglie sarà possibile apportare una modifica direttamente al riclassificato senza modificare il modello di riferimento. È consentito anche l'intervento manuale sui dati presenti nella griglia sottostante, con anche la possibilità di inserire nuove righe manuali.

