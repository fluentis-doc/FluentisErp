---
title: Dettaglio righe Ordini cliente
sidebar_position: 4
---

Questa maschera è una griglia che presenta in ogni riga un articolo presente in un ordine cliente, insieme ad una serie di informazioni circa la riga articolo e l'ordine cliente di appartenenza.     
La griglia consente di visualizzare, selezionare e modificare diverse informazioni attraverso i pulsanti nella barra degli strumenti.     
La prima colonna della griglia è una casella di selezione. Utilizzando questa casella, l'utente può selezionare una o più righe per applicare le operazioni disponibili nella barra degli strumenti:

**Evasione Forzata**      
Permette di forzare l'evasione delle righe selezionate; questa operazione inserirà il flag *Evaso forzato* nelle righe ordine.

**Modifica Prezzi**     
Consente di modificare il prezzo unitario per le righe selezionate; viene aperto un pop-up in cui inserire il prezzo.

**Modifica Consegna**     
Permette di cambiare la data di consegna per le righe selezionate.

**Modifica Note**     
Abilita l'utente a inserire nuove note relative alle righe selezionate; viene aperto un pop-up in cui inserire la nota e nel quale è presente un flag che permette di decidere se cancellare o mantenere le note preesistenti.

**Modifica Quantità**      
Consente di modificare la quantità ordinata per gli articoli selezionati.

**Modifica Listino Prezzi**      
Permette di cambiare il listino prezzi applicato alla riga selezionata; viene aperto un pop-up in cui ricercare il listino da assegnare all'articolo.       

**Proprietà Evasione**     
Fornisce l'accesso alla maschera *Stato evasione*, in cui consultare i dettagli di evasione dei vari articoli. 