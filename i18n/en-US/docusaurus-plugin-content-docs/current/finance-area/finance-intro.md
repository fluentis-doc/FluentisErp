---
sidebar_position: 1
title: AMMINISTRATIVA
---

## Funzionalità

L'area dedicata alla **gestione amministrativa** di **Fluentis ERP** contempla le funzionalità necessarie alla corretta **tenuta delle scritture contabili**, alla redazione del **bilancio** di esercizio e all'adempimento della **fiscalità** tipicamente gestita direttamente dall'azienda.

Sono presenti inoltre funzionalità per la gestione **cespiti**, **leasing** e **mutui** passivi, oltre alle funzionalità fondamentali per chi opera con l’estero, quali la compilazione automatizzata degli elenchi **Intrastat** e le altre comunicazioni fiscali relative agli scambi con controparti estere.

La gestione della contabilità è integrata con il ciclo passivo ed attivo, la fatturazione elettronica, con il *Magazzino* e il *Controllo di gestione*.

### Dettaglio Funzionalità
- **Registrazioni contabili**: per l'inserimento di movimenti contabili e connessi movimenti iva e le procedure automatiche ad essi collegati (assestamenti e chiusure conti). Corredato delle necessarie stampe contabili e fiscali (mastrini, giornale, registri iva, liquidazioni iva ecc.)
- **Dichiarazioni**: modulo per elaborare i dichiarativi fiscali, in particolar modo gli adempimenti connessi all'IVA ed alle ritenute d'acconto
- **Partite**: modulo per la gestione delle partite aperte che alimentano gli scadenzari clienti e fornitori, viene alimentato prevalentemente in modo automatico ai movimenti contabili e può essere utilmente consultato in vari modi
- **Percipienti**: modulo specificamente dedicato alla gestione dei fornitori professionisti che emettono parcella e sono soggetti a ritenuta d'acconto (compresi gli agenti di commercio)
- **Cespiti**: modulo per la gestione dei beni ammortizzabili, con elative procedure di ammortamento e stampe necessarie
- **Fatturazione elettronica**: modulo collocato in questa sezione della guida anche se trasversale, al fine di illustrare i necessari dettagli al punto di vista amministrativo e le possibilità i gestione e contabilizzazione automatica delle fatture elettroniche
- **Leasing**: modulo specifico per la gestione e contabilizzazione dei leasing, all'interno del modulo partite sono collocate invece le funzionalità specifiche per i mutui passivi.

:::important[**Fast Start**]
La caratteristica principale dell'area amministrativa è la sua *Compliance* con le normative contabili e fiscali e la possibilità di inizializzare un [**ambiente *FastStart* totalmente pronto all'uso**](/docs/guide/fast-start) e configurato per rispettare le norme e permettere un utilizzo immediato.

L'utente può configurare comunque in ogni momento a suo piacimento schemi contabili, codici iva , registri ecc...
:::


## Flusso di inserimento dei dati

La flessibilità del modulo consente l'inserimento del dato in diversi modi: 

- **Manualmente**, attraverso **l'immissione diretta di scritture contabili**. Con questa modalità vengono generalmente inserire le scritture di assestamento NON comprese nelle procedure automatiche (Ratei e Risconti ed Ammortamenti) quali **stanziamenti a fondi rischi ed oneri, svalutazione crediti** ecc... oltre a scritture quali **rilevazioni paghe dipendenti** ecc.
 
- **Automaticamente** grazie all'**interconnessione con gli altri moduli del gestionale**, quali la tesoreria, il controlling e i cicli attivo e passivo. Tipicamente vengono registrati in automatico le **fatture attive e passive, i pagamenti tramite bonifico e Ri.Ba. passive, gli incassi tramite emissione di Ri.Ba. attive o cambiali, i canoni leasing, le rate mutuo** ecc.

- **Lancio di elaborazioni e procedure**: che vanno a leggere i dati di base per **eseguire dei calcoli e produrre dei documenti o flussi telematici**, (quali ad esempio l'elaborazione di un **dichiarativo fiscale** che va a leggere i dati IVA generati dalle scritture contabili) oppure generano delle ulteriori scritture contabili o più in generale degli ulteriori dati (quali ad esempio le procedure di calcolo e memorizzazione delle **scritture di assestamento** o delle scritture di **chiusura e riapertura dei conti** a fine ed inizio anno) 


